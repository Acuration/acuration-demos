 
Pŵer Hirwaun Cyfyngedig / Hirwaun Power Limited 
Gorchymyn Hirwaun Power (Gorsaf Bŵer sy’n Rhedeg ar Nwy)  
Hysbysiad o dan Adran 56 Deddf Gynllunio 2008 a Rheoliad 9 Rheoliadau Cynllunio Seilwaith (Ceisiadau: Ffurflenni a Gweithdrefn Ragnodedig) 
2009  
Hysbysiad o dderbyn cais am Orchymyn Caniatâd Datblygu i adeiladu, gweithredu a chynnal Prosiect Pŵer Hirwaun, Stad Ddiwydiannol Hirwaun, 
Aberdâr, Rhondda Cynon Taf, De Cymru 
Cyfeirnod yr Arolygiaeth Gynllunio: EN010059 
Y Cais am Orchymyn Caniatâd Datblygu ar gyfer y Prosiect  
 
1. 
Rhoddir trwy hyn hysbysiad fod yr Ysgrifennydd Gwladol dros Ynni a Newid Hinsawdd wedi derbyn cais am Orchymyn Caniatâd Datblygu (“GCD”) a wnaed gan Hirwaun Power Limited 
(“HPL”) o 33, Cavendish Square, Llundain W1G 0PW o dan Ddeddf Gynllunio  2008 (y "Cais").  Cyflwynwyd y Cais i’r Ysgrifennydd Gwladol (drwy’r Arolygiaeth Gynllunio) ddydd Gwener, yr 
21ain o Fawrth 2014 ac fe’i derbyniwyd ar gyfer ei archwilio ddydd Mawrth, y 15fed o Ebrill, 2014.   Rhif y cyfeirnod a roddwyd i’r Cais gan yr Arolygiaeth Gynllunio, ar ran yr Ysgrifennydd 
Gwladol, yw EN010059. 
 
2. 
Mae’r Cais yn ceisio caniatâd ar gyfer adeiladu, gweithredu a chynnal gorsaf gynhyrchu thermol newydd sy’n rhedeg ar nwy o hyd at 299 megawat a chysylltiadau trydanol a nwy integrol ar 
dir yn Stad Ddiwydiannol Hirwaun, ger Aberdâr, De Cymru ym Mwrdeistref Sirol Rhondda Cynon Taf (y "Prosiect”). 
 
3. 
Mae’r Prosiect yn cynnwys yr elfennau a ganlyn sy’n ffurfio’r prosiect seilwaith cenedlaethol ei arwyddocâd ac mae’r cyfan yn annatod i’r naill a’r llall: 
 
a. 
Y Gwaith Cynhyrchu Pŵer - gwaith cynhyrchu pŵer ‘brigo’ sy’n rhedeg ar nwy tyrbin nwy cylch syml.  Er mwyn cynhyrchu hyd at 299 megawat trydanol, byddai rhwng 1 a 5 generadur 
tyrbin nwy yn cael eu defnyddio, a phob un â’i simnai ffliw allyrru ei hun fyddai rhwng 30 metr a 35 metr o uchder.  Byddai’r Gwaith Cynhyrchu Pŵer yn cynnwys y generaduron tyrbin 
nwy; ardal fancio; gweithfa derbyn nwy; generadur black start (dull annibynnol o gynhyrchu pŵer yn y gwaith); tanciau dŵr; ac adeiladau, strwythurau a chyfarpar atodol. 
b. 
Y Cysylltiad Trydanol - cysylltiad cebl trydanol tanddaearol newydd i drosglwyddo trydan o’r Gwaith Cynhyrchu Pŵer i mewn i’r System Trawsyrru Trydan Genedlaethol yn Is-orsaf Y 
Rhigos.  Byddai hyn wedi’i ffurfio o gebl, wedi’i osod o fewn ffordd a / neu bafin Main Avenue a Fourteenth Avenue o’r Gwaith Cynhyrchu Pŵer i Is-orsaf Y Rhigos.  
c. 
Y Cysylltiad Nwy - cysylltiad piblinell nwy  tanddaearol newydd i ddod â nwy naturiol i’r Gwaith Cynhyrchu Pŵer o’r rhwydwaith nwy gwasgedd uchel presennol, y System Drawsyrru 
Genedlaethol.  Byddai’r Cysylltiad Nwy yn cynnwys Gweithfa ar y Tir wedi’i ffurfio o Gyfleuster Trapio Medrydd Archwilio Piblinellau ("PIG") ochr yn ochr â Chysylltiad Defnydd 
Angenrheidiol Lleiaf, a byddai piblinell nwy oddeutu 849 metr wedi’i gosod i’r weithfa derbyn nwy yn y Gwaith Cynhyrchu Pŵer. 
 
4. 
Bydd y GCD, os rhoddir, yn awdurdodi adeiladu, gweithredu a chynnal y Prosiect, a byddai, ymysg pethau eraill, yn gwneud darpariaeth ar gyfer y canlynol:  
a. 
Gwaredu coed a gwrychoedd ar hyd llwybrau’r Cysylltiad Trydanol a’r Cysylltiad     
Nwy. 
b.     Ailblannu a phlannu cydadferol, tirlunio a lliniaru ecolegol..  
c.     Cau llwybrau cyhoeddus dros dro yn ystod y gwaith adeiladu a ddisgrifir uchod. 
ch.   Creu tri mynediad parhaol newydd oddi wrth rwydwaith y briffordd ar gyfer y  
Prosiect, cyfaddasu mynediadau presennol a chreu mynediadau dros dro eraill    ynghyd â chau lonydd dros dro a gwneud gwaith dros dro ar strydoedd. 
d.     Caffael gorfodol parhaol a thros dro ar dir a hawliau mewn tir ar gyfer y Prosiect. 
dd.   Bod yn drech na hawddfreintiau a hawliau eraill ar, neu sy’n effeithio ar, dir ar gyfer  y Prosiect 
e.    Cymhwyso a / neu ddatgymhwyso deddfwriaeth sy’n berthnasol i’r Prosiect. 
f.     Y cyfryw weithiau ategol, achlysurol a chanlyniadol (yn cynnwys dymchwel),  
darpariaethau, trwyddedau, caniatâd, hawlildiadau neu ryddhad fel sy’n angenrheidiol a / neu sy’n gyfleus er mwyn adeiladu, gweithredu a chynnal y Prosiect yn llwyddiannus.   
 
5. 
Oherwydd ei natur a’i faint, mae’r Prosiect wedi’i gategoreiddio fel datblygiad Asesu Effeithiau Amgylcheddol (AEA) o dan Reoliadau Cynllunio Seilwaith (Asesu Effeithiau Amgylcheddol) 
2009.  Mae yna Ddatganiad Amgylcheddol yn mynd law yn llaw â’r Cais. 
 
6. 
Mae copi o’r Ffurflen Gais a’i dogfennau, ei chynlluniau a’i mapiau cysylltiedig (yn cynnwys y Gorchymyn Caniatâd Datblygu drafft a’r Datganiad Amgylcheddol) ar gael tan ddydd Iau, y 29ain 
o Fai, 2014 ar gyfer eu harchwilio yn ddi-dâl yn y llyfrgelloedd a ganlyn (mae amseroedd agor yn amrywio): 
Llyfrgell Hirwaun 
Stryd Fawr 
Hirwaun 
CF44 9SW 
(01685) 811144 
Agored: Llun ac Iau 9.30yb-1yp & 2-5yp;  
Mawrth a Gwener 9.30yb-1yp & 2-6yp;  
Mercher a Sadwrn  9.30yb-1yp;  
Ynghau: Suliau a gwyliau’r banc. 
Llyfrgell Aberdâr 
Green Street 
Aberdâr 
CF44 7AG 
(01685) 880050 
Agored: dyddiau’r wythnos waith 9yb-6yp;  
Sadyrnau 9yb-1yp;  
Ynghau: Suliau a gwyliau’r banc. 
Llyfrgell Ganolog Merthyr Tudful  
Stryd Fawr 
Merthyr Tudful 
CF47 8AF 
(01685) 353480 
Agored: dyddiau’r wythnos waith: 8:30yb i 6yp;  
Sadyrnau 8:30yb i 2yp;  
Ynghau: Suliau a gwyliau’r banc. 
 
7. 
Bydd y dogfennau hefyd ar gael tan ddydd Iau, y 29ain o Fai, 2014 ar gyfer eu harchwilio yn ddi-dâl ym mhrif swyddfa Adran Gynllunio Cyngor Bwrdeistref Sirol Rhondda Cynon Taf yn Nhŷ 
Sardis, Heol Sardis, Pontypridd, CF37 1DU. 
 
8. 
Mae’r 
Ffurflen 
Gais 
a’i 
dogfennau, 
ei 
chynlluniau 
a’i 
mapiau 
cysylltiedig 
hefyd 
ar 
gael 
i’w 
gweld 
ar-lein 
drwy 
wefan 
yr 
Arolygiaeth 
Gynllunio: 
http://infrastructure.planningportal.gov.uk/projects/wales/hirwaun-power-station/ 
 
9. 
Gellir codi tâl rhesymol am gopïo, hyd at uchafswm o £1000 am y gyfres lawn o ddogfennau, ac £20 am gopi electronig ar CD-ROM.  Mae copïau o ddogfennau unigol hefyd ar gael ar gais.  
Gellir cael y dogfennau drwy gysylltu â’r Ymgeisydd drwy’r manylion a ganlyn: Freepost RTEY-JYYB-ERSR Hirwaun Power Limited, 49 York Place, Edinburgh / Caeredin, EH1 3JD, 
neu info@hirwaunpower.co.uk  
Gwneud sylwadau am y Prosiect 
10. Mae’n rhaid i unrhyw sylwadau (yn rhoi hysbysiad o unrhyw fuddiant yn neu wrthwynebiad i’r Cais) gael eu gwneud ar Ffurflen ‘Cofrestru a Sylwadau Perthnasol’ yr Arolygiaeth Gynllunio, y 
gellir ei chael a’i chwblhau ar-lein drwy ddilyn y ddolen berthnasol a ganlyn: http://infrastructure.planningportal.gov.uk/projects/wales/hirwaun-power-station/.  
11. Os hoffech ofyn am gopi caled o Ffurflen ‘Cofrestru a Sylwadau Perthnasol’ yr Arolygiaeth Gynllunio, ffoniwch 0303 444 5000, os gwelwch yn dda.  Dylid wedyn anfon ffurflenni wedi’u 
cwblhau at: The Planning Inspectorate, National Infrastructure Directorate, Temple Quay House, Temple Quay, Bristol / Bryste BS1 6PN.  Dylid nodi rhif cyfeirnod yr Arolygiaeth Gynllunio ar 
gyfer y Cais (EN010059) mewn unrhyw ohebiaeth. 
 
12. Mae ‘Nodyn Cyngor 8.3 yr Arolygiaeth Gynllunio: Sut mae cofrestru a bod yn barti â buddiant mewn cais’ (Ebrill 2012) yn darparu rhagor o arweiniad ar sut i gofrestru ac i wneud sylwadau 
perthnasol,  a gellir ei gyrchu drwy ddilyn y ddolen a ganlyn: http://infrastructure.planningportal.gov.uk/legislation-and-advice/advice-notes.   
 
13. Nodwch, os gwelwch yn dda, fod yn rhaid derbyn sylwadau gan yr Arolygiaeth Gynllunio erbyn 5.00pm ddydd Iau, y 29ain o Fai, 2014 .  Bydd sylwadau yn cael eu gwneud yn gyhoeddus gan 
yr Arolygiaeth Gynllunio.   
