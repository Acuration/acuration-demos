26 sierpnia 2022 r.
ZRÓWNOWAŻONA BIOENERGIA
Najważniejsze informacje
•  Wykorzystanie biomasy i usuwanie dwutlenku węgla poprzez korzystanie 
z bioenergii z wychwytywaniem i składowaniem dwutlenku węgla (BECCS) może 
pomóc w odejściu od paliw kopalnych sektorom, takim jak rolnictwo, przemysł 
stalowy, przemysł cementowy oraz przemysł lotniczy, które pełnią kluczową rolę 
w tym procesie, ale mają trudności z dekarbonizacją.
•  Podejmowane obecnie decyzje polityczne muszą ułatwiać ciągły rozwój biomasy 
i BECCS, aby te technologie mogły odegrać rolę w osiągnięciu zerowej emisji 
netto w przyszłości.
•  Prawodawstwo i regulacje muszą już teraz wspierać wdrażanie na szerszą 
skalę technologii emisji ujemnych, co powinno opierać się na dużych ambicjach 
i przede wszystkim realistycznych ramach czasowych.
Osiągnięcie celów klimatycznych uwarunkowane jest dekarbonizacją wszystkich 
sektorów gospodarki światowej na przestrzeni całego łańcucha dostaw. W 
przypadku branż intensywnie wykorzystujących węgiel, takich jak przemysł 
stalowy, cementowy, chemiczny i lotniczy, jest to ogromne wyzwanie.
Bioenergia, produkowana z pelletu drzewnego – biomasy pozyskiwanej ze 
zrównoważonych źródeł – może odgrywać kluczową rolę w zastępowaniu paliw 
kopalnych i ograniczaniu emisji z tych sektorów przemysłu. Wprowadzenie 
dodatkowo bioenergii z wychwytywaniem i składowaniem dwutlenku węgla może 
nawet pozwolić takim branżom na podjęcie ważnego kroku, jakim jest uzyskanie 
ujemnej emisji dwutlenku węgla.
Wsparcie wykorzystania biomasy w tej 
dekadzie z myślą o dekarbonizacji 
następnego dziesięciolecia
Biomasa i bioenergia z wychwytywaniem i składowaniem dwutlenku węgla 
(BECCS) mają kluczowe znaczenie w kontekście osiągnięcia przez Wielką 
Brytanię, Europę i świat zerowej emisji netto. Jednak inwestycje są potrzebne już 
teraz, aby zbudować systemy przyczyniające się do dekarbonizacji przyszłych 
sektorów przemysłowych.
Realizacja ambitnych planów dotyczących BECCS 
w Europie wymaga podjęcia działań już teraz, aby  
wdrożyć ramy polityczne i wsparcie dla rozwoju 
technologii biomasy w obecnej dekadzie, co może 
umożliwić uzyskanie właściwej skali wdrożenia BECCS 
w latach 2030.
Proponowane zmiany w zakresie wsparcia rozwoju biomasy w unijnej dyrektywie 
w sprawie odnawialnych źródeł energii (RED III) mogłyby pomóc w osiągnięciu 
tego celu, ale decyzje polityczne muszą być realistyczne i nie mogą wprowadzać 
nieosiągalnych oczekiwań ani hamować inwestycji w te kluczowe rozwiązania. 
W szczególności mało prawdopodobne jest wdrożenie BECCS na szeroką skalę 
w pierwszej połowie bieżącej dekady, a praktycznie pewne jest, że wydarzy to 
się dopiero po 2026 r. Dyrektywa RED III musi uwzględnić ten fakt i skierować 
wsparcie w stronę technologii wychwytywania dwutlenku węgla w oparciu 
o harmonogramy zbieżne z ogólnymi celami UE w zakresie redukcji emisji, na 
przykład do 2030 r.
Dekarbonizacja klastrów przemysłu ciężkiego
Jednym z kluczowych sposobów postępowania z emisjami przemysłowymi jest 
dekarbonizacja europejskich klastrów przemysłowych. Zero Carbon Humber dąży 
do zostania pierwszym na świecie klastrem o zerowej emisji netto do 2040 roku 
poprzez wspólne wychwytywanie i składowanie dwutlenku węgla (CCS) oraz 
wykorzystanie infrastruktury wodorowej.
Elektrownia Drax pełni rolę punktu oparcia dla tego projektu, ponieważ 
technologia BECCS jest tam już na bardziej zaawansowanym etapie niż 
w jakimkolwiek innym projekcie na świecie. Dzięki eliminacji emisji z BECCS 
naszym celem jest stanie się przedsiębiorstwem o ujemnej emisji dwutlenku 
węgla do 2030 r. i odegranie kluczowej roli w dekarbonizacji regionu Humber – 
najbardziej emisyjnego w Wielkiej Brytanii.
Rozwój technologii BECCS, zarówno w Drax, jak i na całym świecie, zależy od 
trwałej współpracy pomiędzy rządami i przemysłem. Co ważne, Drax jest na 
dobrej drodze do zrealizowania pierwszego projektu BECCS do 2027 roku. 
Współpracujemy z rządem i przemysłem, aby zapewnić zarówno dostępność 
infrastruktury, jak i jednoczesne odpowiednie monitorowanie, raportowanie 
i weryfikację.
Napędzanie przyszłości emisyjnych gałęzi przemysłu
Technologie ujemnych emisji dwutlenku węgla, takie jak 
BECCS, muszą odegrać kluczową rolę w dekarbonizacji 
innych wysokoemisyjnych gałęzi przemysłu.
Procesy produkcji stali, cementu i chemikaliów wymagają dużych ilości energii. 
Dziś zdecydowana większość tej energii pochodzi z paliw kopalnych. Jednak 
biomasa i usuwanie węgla poprzez BECCS mogą szybko zdekarbonizować takie 
wysokoemisyjne sektory.
Zrównoważone paliwa lotnicze (SAF) to kolejny sposób na dekarbonizację 
ważnych, ale wysokoemisyjnych sektorów przemysłu. Badania nad SAF nadal 
trwają, a w grę wchodzi szereg surowców, w tym tłuszcze zwierzęce, oleje 
roślinne i algi. Jednak produkcja tych paliw zostawia swój własny ślad węglowy, 
a BECCS ma potencjał, aby go złagodzić.
W 2023 roku na Uniwersytecie w Sheffield ma zostać otwarte Centrum Innowacji 
w zakresie Zrównoważonych Paliw Lotniczych, czyli pierwsze tego typu centrum 
badawczo-testowe w Europie. Obiekt będzie prowadził badania nad sposobami 
wykorzystania BECCS do produkcji paliw o zerowej emisji dwutlenku węgla.
Ciągłe badania i inwestycje w innowacje w zakresie biomasy i BECCS odgrywają 
kluczową rolę w tej dekadzie, aby przygotować niezbędne rozwiązania techniczne 
na kolejną dekadę. Według Międzyrządowego Zespołu ds. Zmian Klimatu 
(IPCC), aby zapobiec katastrofalnym zmianom klimatu, konieczne może być 
wychwytywanie 10 miliardów ton CO2 rocznie od chwili obecnej do 2050 roku 
poprzez wykorzystanie technologii ujemnych emisji.
BECCS jest najbardziej skalowalną z tych technologii i może zostać zintegrowana 
w wielu gałęziach przemysłu. Jednak już teraz potrzebne są odpowiednie działania 
i polityki, aby stworzyć przemysł o zerowej emisji netto do 2050 r.
