 
 
 
Gorchymyn Gorsaf Gynhyrchu Pŵer Nwy Abergelli  
 
5.1.1 Crynodeb Gweithredol yr Adroddiad 
Ymgynghori - Cyfieithiad Cymraeg  
 
Deddf Cynllunio 2008 
Rheoliadau Cynllunio Seilwaith 
(Ceisiadau: Ffurflenni a Gweithdrefn Ragnodedig) 2009 
 
Cyfeirnod PINS: 
 
 
 
EN010069 
Cyfeirnod y Ddogfen: 
 
 
5.1.1 
Rhif y Rheoleiddiad: 
 
 
5(2)(q) & s37(3)(c) Deddf Cynllunio 2008 
Awdur: 
 
 
 
 
Peter Brett Associates LLP 
 
Diwygio 
 
Dyddiad 
 
Disgrifiad 
 
 
0 
 
 
Mai 2018 
 
Fersiwn a gyflwynir  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1 
 
1 
Crynodeb Gweithredol 
1.1 
Cyflwyniad 
1.1.1 
Mae Abergelli Power Limited (APL) yn ceisio adeiladu, gweithredu a chynnal 
gorsaf bŵer nwy ar dir agored sydd wedi'i leoli oddeutu 2 km i'r gogledd o 
gyffordd 46 yr M4 o fewn ardal weinyddol Cyngor Dinas a Sir Abertawe 
(CCS).  
1.1.2 
Mae'r Prosiect yn cynnwys Gwaith Cynhyrchu Pŵer (sy'n cynnwys Cyfarpar 
Cynhyrchu, Ffordd Fynediad, cwrt adeiladu dros dro (bydd llecyn bychan yn 
cael ei gadw'n barhaol), Llecyn Lliniaru Effaith ar Ecoleg a pharcio a draenio 
parhaol), Cysylltiad Nwy tanddaearol a Chysylltiad Trydanol tanddaearol.  
Darperir disgrifiad llawn o'r Prosiect yn adran 2.4. 
1.1.3 
Caiff y Gwaith Cynhyrchu Pŵer ei ystyried yn Brosiect Seilwaith o 
Arwyddocâd Cenedlaethol (NSIP) o dan adran 15 Deddf Cynllunio 2008 (PA 
2008) ac felly mae APL yn gwneud cais i'r Ysgrifennydd Gwladol (SoS) am 
DCO ar gyfer pwerau i'w adeiladu, ei weithredu a'i gynnal.  Bydd APL yn 
ceisio caniatâd cynllunio ar gyfer y Cysylltiad Nwy o dan Ddeddf Cynllunio 
Gwlad a Thref 1990 (TCPA 1990) a'r Cysylltiad Trydanol o dan naill ai TCPA 
1990 neu fel datblygiad a ganiateir o dan Orchymyn Cynllunio Gwlad a Thref 
(Datblygiad Cyffredinol a Ganiateir) (Lloegr) 1995 ( GPDO). 
1.2 
Pwrpas yr Adroddiad 
1.2.1 
Paratowyd yr Adroddiad Ymgynghori hwn mewn perthynas â'r Prosiect i 
ddiwallu A37 (3) ac A37 (7) PA 2008. Mae'r Adroddiad Ymgynghori yn nodi'r 
dull o ymgynghori, y gweithgareddau ymgynghori a gynhaliwyd, yr adborth a 
gafwyd a'i ddylanwad ar y Prosiect.  
1.2.2 
Cyflwynir yr Adroddiad Ymgynghori hwn fel rhan o'r Cais am Ganiatâd 
Datblygu i'r SoS ar gyfer Busnes, Ynni a Strategaeth Ddiwydiannol (BEIS). 
Paratowyd cyfieithiad ar wahân o Grynodeb Gweithredol yr Adroddiad 
Ymgynghori hwn yn Gymraeg (Dogfen Cyfeirnod 5.1.1).  
1.3 
Yr Ymgeisydd 
1.3.1 
APL yw'r ymgeisydd ar gyfer y Prosiect. Mae APL wedi'i gofrestru yng 
Nghymru a Lloegr (Rhif Cwmni 8190497) ac mae'n is-gwmni sy'n eiddo i Drax 
(Rhif Cwmni 05562053).  
1.3.2 
Mae swyddfa gofrestredig APL yng Ngorsaf Bŵer Drax, Drax, Selby, Gogledd 
Swydd Efrog, y Deyrnas Unedig, YO8 8PH. 
1.4 
Y Prosiect 
1.4.1 
Mae'r Prosiect yn cynnwys: 
2 
 
• Gwaith Cynhyrchu Pŵer ar ffurf gorsaf gynhyrchu pŵer brig (OCGT), 
a bwerir gan nwy naturiol ac sy'n gallu darparu allbwn trydanol 
graddedig o hyd at 299 Megawat (MW). Mae'r Gwaith Cynhyrchu Pŵer 
yn cynnwys:  
• Y Cyfarpar Cynhyrchu gan gynnwys un Generadur Tyrbin 
Nwy ag un stac ffliw nwy gwag a'r Cydrannau Ategol a'r 
Systemau Cynorthwyol (BOP) (y cyfeirir atynt gyda'i gilydd fel y 
Cyfarpar Cynhyrchu), sydd wedi'u lleoli ar Safle'r Cyfarpar 
Cynhyrchu;  
• Ffordd Fynediad i Safle'r Prosiect o'r B4489 a leolir tua'r 
gorllewin, a ffurfir trwy uwchraddio ffordd fynediad bresennol 
rhwng cyffordd B4489 ac Isorsaf Gogledd Abertawe (yr Isorsaf) 
ac adeiladu rhan newydd o ffordd fynediad o'r Isorsaf i Safle'r 
Cyfarpar Cynhyrchu;  
• Cwrt adeiladu dros dro i storio deunyddiau, offer a chyfarpar yn 
ogystal â chynnwys adeiladau a chyfleusterau lles y safle, 
llefydd parcio ceir dros dro a ffensys dros dro (y Llecyn Storio).  
Cedwir llecyn bychan o fewn yr Llecyn Storio yn barhaol (y Cwrt 
Cynnal). 
• Llecyn Lliniaru Effaith ar Ecoleg - llecyn ar gyfer gwelliannau 
ecolegol o fewn Ffin Safle'r Prosiect 
• Parcio a draenio parhaol i gynnwys: system draenio dŵr budr, 
olewaidd a dŵr wyneb. 
• Cysylltiad Nwynewydd, ar ffurf gosodiad ar ben tir (AGI) newydd a 
chysylltiad piblinell nwy tanddaearol (y Biblinell) i ddod â nwy naturiol 
i'r Cyfarpar Cynhyrchu o'r System Genedlaethol ar gyfer Trawsyrru 
Nwy; a 
• Cysylltiad Trydanol newydd i allforio pŵer o'r Cyfarpar Cynhyrchu i 
System Trawsyrru Trydan y Grid Cenedlaethol (NETS). 
1.4.2 
Mae'r Prosiect wedi'i leoli ar dir agored a leolir tua 2km i'r gogledd o gyffordd 
46 ar yr M4 o fewn ardal weinyddol CCS, tua 1 km i'r de-ddwyrain o Felindre 
ac 1.4 km i'r gogledd o Langyfelach.  
1.4.3 
Byddai gan y Gwaith Cynhyrchu Pŵer allbwn trydanol graddedig o hyd at 299 
MW o drydan ac felly fe'i ystyrir yn NSIP o dan PA 2008.  Oherwydd hynny, 
mae APL yn gwneud cais i'r SoS o dan PA 2008 am DCO ar gyfer pwerau i 
adeiladu, gweithredu a chynnal y Gwaith Cynhyrchu Pŵer. 
1.4.4 
Mae'r Cysylltiad Nwy a'r Cysylltiad Trydanol yn cynnwys datblygiad sy'n 
gysylltiedig â'r NSIP ("datblygiad cysylltiedig").  Mae PA 2008 yn cyfyngu ar 
y gallu i gynnwys datblygiad cysylltiedig mewn DCO ar gyfer prosiect gorsaf 
gynhyrchu o dan 350MW yng Nghymru.  Felly ni cheisir Caniatâd Datblygu ar 
gyfer y Cysylltiad Nwy a'r Cysylltiad Trydanol, er bod APL yn ceisio caniatâd 
3 
 
ar gyfer pwerau caffael gorfodol dros y tir sy'n ofynnol am Cysylltiad Nwy a'r 
Cysylltiad Trydanol fel rhan o'r DCO.  
1.5 
Deddfwriaeth a Chyfarwyddyd 
1.5.1 
Mae'r Adroddiad Ymgynghori hwn a'r broses ymgynghori cyn y cais wedi cael 
eu paratoi a'u cynnal yn unol â'r gofynion a'r cyfarwyddyd dilynol:  
Deddfwriaeth Sylfaenol ac Is-ddeddfwriaeth  
• PA 2008 (fel y'i diwygiwyd);  
• Rheoliadau Cynllunio Seilwaith (Asesu Effaith Amgylcheddol) 2009 
(fel y'u diwygiwyd) (Rheoliadau EIA); a 
• Rheoliadau 
Cynllunio 
Seilwaith 
(Ceisiadau: 
Ffurflenni 
a 
Gweithdrefnau Rhagnodedig) 2009 (fel y'u diwygiwyd) (y Rheoliadau 
APFP).  
Cyfarwyddyd Statudol a Nodiadau Cyngor Anstatudol  
• Deddf Cynllunio 2008, Cyfarwyddyd ar y broses cyn y cais (Yr Adran 
Cymunedau a Llywodraeth Leol, Mawrth 2015) ("cyfarwyddyd DCLG 
cyn y cais PA 2008"); a 
• Nodyn cyngor pedwar ar ddeg: Casglu'r adroddiad ymgynghori (PINS, 
Fersiwn 2: Ebrill 2012). 
1.5.2 
Mae Atodiad 1.A yn cynnwys rhestr gwirio cydymffurfiaeth sy'n manylu ar 
elfennau perthnasol deddfwriaeth, cyfarwyddyd a chyngor sy'n berthnasol i'r 
broses ymgynghori a'r adroddiad hwn a sut mae'r APL wedi mynd i'r afael â'r 
rhain. 
1.6 
Trosolwg o'r Ymgynghoriad 
1.6.1 
Mae APL wedi buddsoddi cryn amser ac adnoddau yn ystod dau gam o 
ymgynghori cyn y cais mewn perthynas â'r Prosiect er mwyn annog 
cyfranogiad ystyrlon gan y gymuned leol, y sawl sydd â diddordeb yn y 
Prosiect a Safle'r Prosiect, Awdurdodau Lleol ac ymgyngoreion rhagnodedig 
eraill. O ganlyniad, mae'r Prosiect wedi datblygu mewn modd ymgynghorol 
ac ailadroddol, yn ystod camau olynol o ddatblygu ac ymgynghori.  
1.6.2 
Fe wnaeth APL gychwyn y prosiect ym mis Ionawr 2014, ac yn dilyn hynny, 
ymgymerwyd ag ymgynghori anstatudol a statudol.  Ym mis Mawrth 2015, 
penderfynnodd perchnogion blaenorol y Prosiect ei atal dros dro, yn bennaf 
oherwydd amgylchiadau'r farchnad ar gyfer cynhyrchu pŵer newydd ar y pryd 
yn y DU.  Fodd bynnag, ar ôl i Drax Group ccc (Drax) gaffael APL ym mis 
Rhagfyr 2016 (a ddisgrifir ymhellach yn adran 2.3), cafodd y Prosiect ei ail-
lansio'n gyhoeddus ym mis Ebrill 2017. Cynhaliwyd ymgynghoriad ar y 
Prosiect (statudol ac anstatudol) dros ddau gam: Cam 1 (Ionawr 2014 - 
Mawrth 2015) a Cham 2 (Ebrill 2017 - Mai 2018).  
4 
 
1.6.3 
Mae dau gam yr ymgynghori ar y Prosiect cyn y cais wedi cynnwys nifer o 
wahanol feysydd (anstatudol a statudol) y gellir eu crynhoi fel a ganlyn: 
Ymgynghoriad Cam 1 (Ionawr 2014 - Mawrth 2015): 
• Anstatudol (cyn, yn ystod ac ar ôl ymgynghori statudol); 
• Cwmpasu EIA (o dan Reoliadau EIA); 
• Hysbysiad Rheoliad 6 (o dan Reoliadau EIA); 
• A47 – Y Gymuned Leol; 
• A48 – Cyhoeddusrwydd Statudol; 
• Hysbysiad Rheoliad 11 (o dan Reoliadau EIA); 
• A46 – Hysbysiad; ac 
• A42 – Ymgyngoreion Rhagnodedig (S42(1)(a) unigolion rhagnodedig; 
S42 (1) (b) awdurdodau lleol; a S42 (1) (d) buddiannau tir). 
Ymgynghoriad Cam 2 (Ebrill 2017 - Mai 2018): 
• Anstatudol (cyn, yn ystod ac ar ôl ymgynghori statudol); 
• A47 – Y Gymuned Leol; 
• A48 – Cyhoeddusrwydd Statudol; 
• Hysbysiad Rheoliad 11 (o dan Reoliadau EIA); 
• A46 – Hysbysiad; ac 
• A42 – Ymgyngoreion Rhagnodedig (A42(1)(a) ungolion rhagnodedig; 
A42 (1) (b) awdurdodau lleol; ac A42 (1) (d) buddiannau tir). 
1.6.4 
Mae'r ymgynghoriad ar y Prosiect wedi creu lefelau sylweddol o ddiddordeb 
a chyfranogiad gan sbectrwm eang o ymgyngoreion. Mae'r Adroddiad 
Ymgynghori hwn yn cydnabod bod rhai aelodau o'r gymuned leol wedi 
mynegi pryderon ynghylch y Prosiect a'i effeithiau posibl. Yn yr un modd, 
mae'r Adroddiad Ymgynghori hwn yn cydnabod fod cefnogaeth wedi'i fynegi 
i'r prosiect.  
1.6.5 
Mae cefnogwyr a gwrthwynebwyr y Prosiect wedi gallu cyfrannu at ei 
ddatblygiad ers 2014. Cafodd penderfyniadau sylweddol ynghylch dylunio a'r 
Prosiect eu dylanwadu'n uniongyrchol neu'n anuniongyrchol gan yr 
ymgynghori a wnaed. Adlewyrchir hyn, yn arbennig, yn y newidiadau 
sylweddol i ddyluniad y Prosiect a wnaed yn ystod ac yn dilyn ymgynghoriad 
Cam 1. 
5 
 
1.6.6 
Mae Ffigur 1-1 isod yn crynhoi camau allweddol datblygiad y Prosiect, ac yn 
dwyn sylw at y rhyngweithio rhwng y camau ymgynghori, asesu a dylunio. 
Ffigur 1-1 Camau datblygu'r Prosiect 
 
6 
 
1.6.7 
Ceir crynodeb o weithgareddau ymgynghori yn Nhabl 1-1 isod. Cynhwysir 
crynodeb manylach yn Nhabl 5-1. 
Tabl 1-1 Crynodeb o'r Ymgynghori Statudol ac Anstatudol 
 
Maes 
Dyddiadau 
Ymgynghoriad Cam 1 (Ionawr 2014 - Mawrth 2015) 
Ymgynghoriad Anstatudol Cam 1 
(ymgynghoriad cyn-statudol) 
Ionawr 2014 – Hydref 2014 
Cwmpasu EIA  
Mehefin 2014 – Awst 2014 
Hysbysiad Statudol Cam 1 (Rheol 6) 
Mehefin 2014 
Ymgynghoriad Statudol Cam 1 (a47) 
Gorffennaf 2014 – Medi 2014 
Cyhoeddusrwydd Statudol Cam 1 (a48) 
Hydref 2014 
Hysbysiad Statudol Cam 1 (Rheol 11) 
Hydref 2014 
Hysbysiad Statudol Cam 1 (a46) 
Hydref 2014 
Ymgynghoriad Statudol Cam 1 (a42) 
Hydref 2014 – Tachwedd 2014 
Ymgynghoriad Statudol Cam 1 (a47) 
Hydref 2014 – Tachwedd 2014 
Ymgynghoriad Anstatudol Cam 1 
(ymgynghoriad ôl-statudol) 
Tachwedd 2014 – Mawrth 2015 
Ymgynghoriad Statudol Cam 1 gan nodi 
unigolion a42 ychwanegol yn dilyn data wedi'i 
ddiweddaru o'r gofrestrfa tir (a42) 
Rhagfyr 2014 – Mawrth 2015 
Ymgynghoriad Cam 2 (Ebrill 2017 - Mai 2018) 
Ymgynghoriad Anstatudol Cam 2 
(ymgynghoriad cyn-statudol) 
Ebrill 2017 – Ionawr 2018 
Ymgynghoriad Statudol Cam 1 (a47) 
Tachwedd 2017 – Ionawr 2018 
Cyhoeddusrwydd Statudol Cam 1 (a48) 
Ionawr 2018 
Hysbysiad Statudol Cam 2 (Rheol 11) 
Ionawr 2018 
Hysbysiad Statudol Cam 2 (a46) 
Ionawr 2018 
Ymgynghoriad Statudol Cam 2 (a42) 
Ionawr 2018 – Chwefror 2018 
Ymgynghoriad Statudol Cam 1 (a47) 
Ionawr 2018 – Chwefror 2018 
Ymgynghoriad Statudol Cam 2 gan nodi 
unigolion a42 ychwanegol yn dilyn data 
wedi'u diweddaru o'r gofrestrfa tir (a42) 
Ionawr 2018 – Chwefror 2018 
Ymgynghoriad Anstatudol Cam 2 
(ymgynghoriad ôl-statudol) 
Chwefror 2018 – Mai 2018 
7 
 
1.7 
Ymgynghoriad Cam 1 (Ionawr 2014 - Mawrth 2015) 
Ymgynghoriad Anstatudol Cam 1 (cyn yr ymgynghoriad statudol) 
1.7.1 
Ymgymerodd APL ag ymgynghoriad anstatudol ar ddechrau 2014 ac ymlaen, 
cyn ymgynghoriad statudol Cam 1, yn gynnar yn natblygiad y Prosiect.  Fe 
wnaeth hyn ganiatáu i APL gyflwyno'r Prosiect i'r cyhoedd a chael adborth 
cynnar gan ymgyngoreion eraill.  Roedd y cyfnod ymgynghori hwn yn 
cynnwys ymgynghori â CCS, Yr Arolygiaeth Gynllunio (PINS), Cyfoeth 
Naturiol Cymru (NRW), partïon a chanddynt fuddiant, cynrychiolwyr etholedig 
lleol a'r gymuned leol. 
1.7.2 
Ar ddechrau ymgynghoriad anstatudol Cam 1, roedd nifer o opsiynau dan 
ystyriaeth yn ymwneud â dyluniad y Prosiect: 
• Dau lwybr mynediad posibl; 
• Dau opsiwn posibl ar gyfer cysylltu'r Cyfarpar Cynhyrchu â 
ffynhonnell addas o nwy tanwydd; 
• Pedwar opsiwn posibl ar gyfer coridor llwybr y Cysylltiad Nwy (o fewn 
Llecyn Cyfle Cysylltiad Nwy a nodwyd); 
• Dau opsiwn posibl ar gyfer Cysylltiad Trydanol i allforio pŵer o'r 
Cyfarpar Cynhyrchu i'r NETS: 
o Cebl tanddaearol; neu 
o Llinell uwchben 
• Opsiynau ar gyfer coridor llwybry Cysylltiad Trydanol o fewn Llecyn 
Cyfle Cysylltiad Trydanol a nodwyd i'r de-orllewin o Safle'r Cyfarpar 
Cynhyrchu; 
• Hyd at 5 Generadur Tyrbin Nwy â hyd at 5 Stac; 
• Staciau hyd at 60m (uchder) a hyd at 10m (diamedr); a 
• Cynllun Dangosol o Safle'r Gwaith Cynhyrchu Pŵer. 
1.7.3 
Fel yr amlinellir yn Adroddiad Cwmpasu'r EIA (Atodiad 3.A.II) a phennod 5 
o'r ES (Cyfeirnod Dogfen 6.1), ystyriwyd yr opsiynau technoleg dilynol yn 
wreiddiol ar gyfer y Gwaith Cynhyrchu Pŵer: gwaith OCGT; Gwaith Tyrbin 
Nwy Cylch Cyfunol (CCGT); a gwaith Peiriannau Nwy Dychweliadol (RGE).  
Ystyrir mai OCGT yw'r dewis technoleg mwyaf addas ar gyfer cynhyrchu hyd 
at 299 MW fel gwaith brig yn Safle'r Prosiect yn seiliedig ar ystyriaethau 
amgylcheddol, technegol a dichonolrwydd, sy'n ymwneud ag: effaith weledol, 
adnoddau dŵr, sŵn a lle sydd ar gael, ystyriaethau ariannol, ac amseroedd 
cychwyn.  Felly, cyflwynwyd OCGT fel y dewis technoleg a ffefrir ar gyfer y 
Prosiect yn ystod ymgynghoriad anstatudol Cam 1. 
8 
 
1.7.4 
Hefyd ystyriwyd y posibilrwydd o ddefnyddio cyfleoedd CHP â'r technolegau 
hyn (fel yr esbonir o fewn Barn Cwmpasu'r EIA (Atodiad 3.A.II) a'r Nodyn 
Technegol CHP a geir yn Atodiad 5.1 yr ES (Cyfeirnod Dogfen 6.2)); fodd 
bynnag, nid yw'n ymarferol o safbwynt economaidd neu dechnegol wrth 
ddewis gorsaf bŵer frig OCGT.  Oherwydd hynny, ni chynhwyswyd CHP fel 
rhan o'r Prosiect yn ystod ymgynghoriad anstatudol Cam 1. 
1.7.5 
Ymgynghorodd APL â CCS, PINS, cynrychiolwyr etholedig lleol a phartïon a 
chanddynt fuddiant am y Prosiect trwy nifer o gyfarfodydd briffio (Atodiad 2.D) 
a thrafodaethau yn ystod yr ymgynghoriad anstatudol drwy gydol 2014, cyn 
ymgynghoriad statudol Cam 1. Ymgynghorodd APL â'r gymuned leol ym mis 
Mehefin 2014 mewn tair arddangosfa mewn lleoliadau lleol o fewn ardal 
weinyddol CCS ac yn agos i Safle'r Prosiect.  
1.7.6 
Hysbysebwyd yr arddangosfeydd trwy nifer o ddulliau gan gynnwys taflen a 
ddanfonwyd i'r gymuned leol (yn y Gymraeg a'r Saesneg) (Atodiadau 2.A.IV 
a 2.AV), llythyr a anfonwyd at gynrychiolwyr etholedig lleol (yn y Gymraeg a'r 
Saesneg) ( Atodiadau 2.AI a 2.A.II), posteri a arddangoswyd mewn lleoliadau 
cymunedol (yn y Gymraeg a'r Saesneg) (Atodiadau 2.A.VII, 2.A.VIII a 2.A.IX), 
datganiad i'r wasg (Atodiad 2.AX) a hysbyseb mewn papur newydd (yn y 
Gymraeg a'r Saesneg) (Atodiad 2.A.XI).  Roedd y deunyddiau ymgynghori 
oedd ar gael yn yr arddangosfeydd yn cynnwys byrddau arddangos 
(Atodiadau 2.BI a 2.B.II), taflenni'n amlinellu manylion y Prosiect (Atodiadau 
2.B.III a 2.B.IV) a ffurflenni adborth (Atodiadau 2.BV a 2.B.VI), pob un ar gael 
yn y Gymraeg a'r Saesneg. 
1.7.7 
Fe wnaeth oddeutu 38.3% o'r rhai hynny a fynychodd arddangosfa ym mis 
Mehefin 2014 ddychwelyd ffurflen adborth ('yr ymatebwyr').  Roedd oddeutu 
25% o'r ymatebwyr a ddychwelodd ffurflen adborth yn ystod yr ymgynghoriad 
anstatudol cychwynnol yn gefnogol i'r Prosiect, ac nid oedd oddeutu 30.6% 
o ymatebwyr a ddychwelodd ffurflen adborth (Atodiadau 2.BV a 2.B.VI) yn 
gefnogol i'r Prosiect.  Roedd oddeutu 44.4% o'r ymatebwyr yn ansicr, yn 
niwtral neu heb ateb.  Gofynnodd nifer o ymatebwyr am ragor o wybodaeth 
am y Prosiect gan fynegi pryderon ynglŷn â'r effeithiau gweledol, 
economaidd-gymdeithasol a thraffig (fel y'u crynhoir yn Atodiad 6.A).  
Gofynnodd rhai ymatebwyr am yr angen am y Prosiect a holwyd pam y 
dewiswyd Safle'r Prosiect (fel y'i crynhoir yn Atodiad 6.A). 
Cwmpasu EIA (Mehefin 2014 – Awst 2014) 
1.7.8 
Rhaid i'r Cais a, DCO gael ei ategu gan Ddatganiad Amgylcheddol (ES) 
(Cyfeirnod Dogfen 6.1), sy'n adrodd ar allbynnau Asesiad o'r Effaith 
Amgylcheddol (EIA). 
1.7.9 
Yn unol â'r Rheoliadau EIA, cyflwynwyd Adroddiad Cwmpasu AEA (Atodiad 
3.A.II) i'r Ysgrifennydd Gwladol ar 25ain Mehefin 2014 â chais am Farn 
Cwmpasu EIA er mwyn pennu cwmpas gofynnol yr EIA.  Cafwyd Barn 
Cwmpasu (Atodiad 3.B.II) gan yr Ysgrifennydd Gwladol ar 1af Awst 2014, yn 
dilyn ymgynghoriad ag ymgyngoreion statudol.  Fel y nodwyd o fewn y Farn 
Gwmpasu (Atodiad 3.B.II), roedd yr Ysgrifennydd Gwladol yn fodlon bod 
9 
 
manylion Adroddiad Cwmpasu'r EIA yn cwmpasu'r materion a nodwyd yn y 
Rheoliadau EIA.  
1.7.10 
Roedd y Farn Gwmpasu (Atodiad 3.B.II) yn cynnwys sylwadau'r 
Ysgrifennydd Gwladol ar y Prosiect, ymagwedd a meysydd pwnc yr EIA, yn 
ogystal â rhestr o'r holl sefydliadau yr ymgynghorwyd â hwy (Atodiad 3.B.III).  
Ystyriwyd yr ymateb i'r Farn Gwmpasu (Atodiad 3.B.II) wrth ymgymryd â'r 
EIA 
ac 
wrth 
gynhyrchu 
Adroddiad 
Rhagarweiniol ar Wybodaeth 
Amgylcheddol 2014 (PEIR 2014). 
Ymgynghoriad Statudol Cam 1 (Hydref 2014 - Tachwedd 2014) 
1.7.11 
Fe wnaeth APL ymgymryd â chyfres o weithgareddau ymgynghori yn unol â 
gofynion statudol PA 2008; y Rheoliadau EIA; a'r Rheoliadau APFP.  Roedd 
ymgynghoriad statudol Cam 1 yn cynnwys: 
• Ymgynghoriad A47 ar SoCC drafft 2014; 
• Ymgynghoriad A47 â'r gymuned leol; 
• Cyhoeddusrwydd A48 (gan gynnwys hysbysiad o dan Reoliad 11 y 
Rheoliadau EIA); 
• Hysbysiad A46; 
• Ymgynghoriad A42; ac 
• Ymgynghoriad A42 ychwanegol â phartïon a nodwyd o chwiliadau'r 
Gofrestrfa Tir wedi i ymgynghoriad a42 ddechrau. 
1.7.12 
Yn ystod ymgynghoriad statudol Cam 1, roedd nifer o opsiynau yn dal o dan 
ystyriaeth yn ymwneud â dyluniad y Prosiect: 
• Dau lwybr mynediad posibl i Safle'r Gwaith Cynhyrchu Pŵer; 
• Hyd at 5 Generadur Tyrbin Nwy â 5 stac cysylltiedig; 
• Staciau ag uchder o rhwng 35m (isafswm) a 40m (uchafswm) a hyd 
at 10m o ran diamedr;  
• Alinio llwybr y Cysylltiad Nwy a'r Cysylltiad Trydanol; a 
• Chynllun Dangosol o'r Gwaith Cynhyrchu Pŵer. 
Ymgynghoriad A47 ar SoCC drafft 2014; 
1.7.13 
Cynhyrchodd APL SoCC 2014 drafft (Atodiad 4.A.II) i esbonio sut oedd APL 
yn bwriadu ymgynghori â'r gymuned leol ynghylch y Prosiect, ac felly sut y 
byddai APL yn diwallu'r gofynion oran ymgynghori ynghylch Cais o dan PA 
2008.  Yn unol â S47 o PA 2008, cynhaliodd APL ymgynghoriad statudol 
ffurfiol â CCS ar y SoCC drafft 2014 ar gyfer cyfnod o 28 diwrnod o 31ain 
Gorffennaf 2014 i 27ain Awst 2014.  Fe wnaeth APL ystyried sylwadau a 
10 
 
gafodd gan CCS (Atodiad 4.A.IV) yn ymwneud ag arddangos deunyddiau 
ymgynghori cyn cyhoeddi'r SoCC a'r Hysbysiad SoCC. 
1.7.14 
Cyhoeddwyd Hysbysiad SoCC 2014 yn y Gymraeg a'r Saesneg yn y South 
Wales Evening Post ar 30ain Medi 2014 (Atodiad 4.A.VII) a 7fed Hydref 2014 
(Atodiad 4.A.VIII) a threfnwyd bod SoCC 2014 ar gael ar Wefan y prosiect, 
mewn llyfrgelloedd lleol a swyddfeydd cyngor CCS o 30ain Medi 2014. 
Ymgynghoriad A47 Cam 1 â'r Gymuned Leol;  
1.7.15 
Ymgymerwyd ag ymgynghoriad statudol A47 â'r gymuned leol ym mis Hydref 
a mis Tachwedd 2014 am gyfnod o 35 diwrnod yn unol â'r SoCC a 
gyhoeddwyd yn 2014 (Atodiadau 4.A.V a 4.A.VI). Cynhaliwyd pedair 
arddangosfa mewn lleoliadau ar wahân yng nghyffiniau Safle'r Prosiect. 
Hysbysebwyd y Prosiect a'r arddangosfeydd trwy nifer o wahanol ddulliau, 
gan gynnwys llythyrau i gynrychiolwyr etholedig lleol (yn y Gymraeg a'r 
Saesneg) (Atodiadau 4.D.IV a 4.DV), llythyrau i grwpiau 'anodd eu cyrraedd' 
(yn y Gymraeg a'r Saesneg) (Atodiadau 4.D.II a 4.D.III), dosbarthu taflenni 
(yn y Gymraeg a'r Saesneg) (Atodiad 4.D.VII), hysbysebion papur newyddion 
lleol (yn y Gymraeg a'r Saesneg) (Atodiad 4.G) , posteri (yn y Gymraeg a'r 
Saesneg) (Atodiadau 4.DX, 4.D.XI a 4.D.XIII) a sylw yn y cyfryngau (Atodiad 
4.K). Roedd y deunyddiau ymgynghori oedd ar gael mewn arddangosfeydd 
statudol yn cynnwys SoCC 2014 (ar gael yn y Gymraeg a'r Saesneg) 
(Atodiadau 4.A.V a 4.A.VI); PEIR NTS 2014 (ar gael yn y Gymraeg a'r 
Saesneg) (Atodiad 4.C), PEIR 2014, gan gynnwys Ffigurau ac Atodiadau; 
byrddau arddangos (ar gael yn y Gymraeg a'r Saesneg) (Atodiadau 4.EI a 
4.E.II), taflenni (ar gael yn y Gymraeg a'r Saesneg) (Atodiad 4.E.III), 
cynlluniau a ffotogyfosodiadau (Atodiad 4.E.VI) a ffurflen adborth (ar gael yn 
y Gymraeg a'r Saesneg) (Atodiadau 4.E.IV a 4.V).  
1.7.16 
Mynychodd cyfanswm o 106 o bobl o'r gymuned leol y bedair arddangosfa, 
a dychwelodd tua 49% ohonynt ffurflen adborth (Atodiadau 4.E.IV a 4.E.V).  
Roedd oddeutu 33% o'r holl ymatebwyr yn gefnogol i'r Prosiect.  Nid oedd 
oddeutu 17% o'r holl ymatebwyr yn gefnogol i'r Prosiect, ac roedd oddeutu 
50% o'r holl ymatebwyr yn niwtral, heb benderfynu neu heb ymateb.  Roedd 
sylwadau'r ymatebwyr yn ymwneud yn bennaf â'r themâu pynciol dilynol: 
dewis safle, tirwedd, trafnidiaeth, budd i'r gymuned, angen am y Prosiect, ac 
economeg gymdeithasol. 
Cyhoeddusrwydd A48 Cam 1 
1.7.17 
Yn unol ag A48 PA 2008 a Rheoliad 4 o'r Rheoliadau APFP, cyhoeddwyd 
hysbysiad yn rhoi cyhoeddusrwydd i'r Prosiect yn The Independent (Atodiad 
4.GI) a London Gazette (Atodiad 4.G.II) ar 6ed Hydref 2014 ac yn y South 
Wales Evening Post ar 6ed Hydref (Atodiad 4.G.III) a 13eg Hydref 2014 
(Atodiad 4.G.IV). 
1.7.18 
Ni dderbyniodd APL unrhyw ymatebion i'r ymgynghoriad a ddynododd eu bod 
yn ymateb i gyhoeddusrwydd A48 er ei fod yn debygol y bydd 
cyhoeddusrwydd A48 wedi dylanwadu ar rai o'r ymgyngoreion o ran cyrchu 
deunyddiau ymgynghori A42 / A47. 
11 
 
Hysbysiad Rheoliad 11 Cam 1 
1.7.19 
Yn unol â Rheoliad 11 Rheoliadau EIA, ar 2ilHydref 2014, anfonodd APL gopi 
o'r hysbysiad A48 (yn y Gymraeg a'r Saesneg) (Atodiadau 4.GV a 4.G.VI) a 
llythyr eglurhaol (Atodiad 4.HI) at gyrff ymgynghori ac unigolion a hysbyswyd 
i APL gan yr Ysgrifennydd Gwladol o dan Reoliad 9 o'r Rheoliadau EIA 
(Atodiad 4.H.II).  Datganodd y llythyr eglurhaol (Atodiad 4.HI) fwriad APL i 
wneud cais i'r SoS am DCO ac eglurodd, o dan Adran 48 o'r PA 2008, y 
byddai APL yn cyhoeddi hysbysiad o'r Cais arfaethedig yn y London Gazette 
(Atodiad 4.G .II), The Independent (Atodiad 4.GI) a'r South Wales Evening 
Post (Atodiadau 4.G.III a 4.G.IV). 
Hysbysiad A46 Cam 1 
1.7.20 
Yn unol ag A46 PA 2008, hysbysodd APL yr SoS am y cais arfaethedig 
(Atodiadau 4.JI a 4.J.II) a chyhoeddodd gopi o wybodaeth yr ymgynghoriad 
A42 i PINS ar 8fed Hydref 2014, cyn cychwyn ymgynghoriad statudol A42. 
Ymgynghoriad A42 Cam 1 
1.7.21 
Ymgymerodd APL ag ymgynghoriad statudol gyda'r ymgynghoreion 
penodedig (Atodiad 4.I.I) rhwng 13eg Hydref ac 16eg Tachwedd 2014 am 
gyfnod o 35 diwrnod.  Roedd y deunyddiau ymgynghori yn cynnwys llythyr 
eglurhaol (yn y Gymraeg a'r Saesneg) (Atodiadau 4.I.II a 4.I.III), copi o PEIR 
NTS 2014 (yn y Gymraeg a'r Saesneg) (Atodiad 4.C), a CD neu gopi caled 
o'r PEIR 2014 a'r daflen wedi'i dosbarthu i'r gymuned leol (Atodiad 4.D.VII).  
1.7.22 
Yn dilyn diwygiadau i ffin y cais ac ymholiadau diwydrwydd oedd yn mynd 
rhagddynt, nodwyd chwe buddiant tir ychwanegol.  Ar ôl hynny, ymgymerodd 
APL ag ymgynghoriad A42 ychwanegol â buddiannau tir ychwanegol rhwng 
Rhagfyr 2014 a Mawrth 2015, â chais am sylwadau o fewn 28 diwrnod 
(Atodiadau 4.I.IV a 4.I.V). 
1.7.23 
Derbyniwyd cyfanswm o 20 o ymatebion A42(1)(a) (Unigolion Rhagnodedig), 
un A42(1)(b) a naw A42(1) (ch) (Atodiadau 6.C a 6.D).  Roedd sylwadau'r 
ymatebwyr yn ymwneud yn bennaf â'r themâu pynciol dilynol: y broses 
ymgynghori, ansawdd aer, EIA, diogelwch, dŵr a sŵn (Atodiadau 6.C a 6.D). 
Ymgynghoriad Anstatudol yn ystod Ymgynghoriad Statudol Cam 1 
1.7.24 
Parhaodd APL i ymgysylltu â CCS, PINS, cynrychiolwyr etholedig lleol a 
phartïon a chanddynt fuddiant ynghylch y Prosiect yn ystod ymgynghoriad 
statudol Cam 1.  Ar 20fed Hydref, cyhoeddodd APL gynllun cyswllt drafft 
(Atodiad 4.L.I) i PINS yn nodi cerrig milltir arfaethedig prosiect APL a'r cyswllt 
disgwyliedig â PINS hyd at gyflwyno cais am DCO.  Ar 23ain Hydref 2014, 
cynhaliodd APL gyfarfod diweddaru ag CCS (Atodiad 4.L.II) i drafod yr 
ymgynghoriad statudol a'r arddangosfeydd cyhoeddus, y rhaglen Gais hyd at 
gyflwyno, y cyfarfod allgymorth PINS a'r ymweliad â'r safle ac i nodi unrhyw 
faterion a gofynion am wybodaeth oedd yn weddill.  
Ymgynghoriad Anstatudol Ar ôl Ymgynghoriad Statudol cam 1 
12 
 
1.7.25 
Cynhaliwyd nifer o weithgareddau ymgynghori anstatudol ychwanegol gan 
APL yn dilyn ymgynghoriad statudol Cam 1. 
1.7.26 
Darparodd Panel Adolygu Dyluniad Comisiwn Dylunio Cymru (DCfW) 
asesiad annibynnol o'r Prosiect ym mis Rhagfyr 2014 a chyhoeddodd 
Adroddiad Adolygu Dyluniad ym mis Ionawr 2015 (Atodiad 5.A.III).  Roedd yr 
Adroddiad Adolygu Dyluniad (Atodiad 5.A.III) yn cynnwys sylwadau DCfW 
ynglŷn ag ymagwedd arfaethedig y Prosiect tuag at ddylunio.  
1.7.27 
Cynhaliodd APL gyfarfod allgymorth â PINS ar 9fed Rhagfyr 2014 (Atodiad 
5.B) er mwyn trafod y Cais am Ganiatâd Datblygu, y diweddariad diweddaraf 
ar y Prosiect a materion oedd yn benodol i randdeiliaid (yn ymwneud â 
dylunio lefel uchaf, CHP, sŵn, mynediad, ac NRW).  Mynychwyd y cyfarfod 
hefyd gan gynrychiolwyr o CCS, cynrychiolwyr NRW, a Chynghorwyr Cyngor 
Cymuned Mawr a Llangyfelach. 
1.7.28 
Yn dilyn dewis y Llwybr Mynediad arfaethedig a diwygiadau i ffin y cais ar 
gyfer y Prosiect, ysgrifennodd APL at bob ymgynghorai rhagnodedig A42 a 
chynrychiolwyr etholedig lleol (Atodiad 5.D) ar 26ain Ionawr 2015 yn gwahodd 
unrhyw sylwadau pellach ynghylch y Prosiect erbyn 16eg Chwefror 2015.  
1.7.29 
Arn 6ed Mawrth 2015, ysgrifennodd APL at awdurdodau lleol A42(1)(b) i ofyn 
am ymateb anffurfiol ynglŷn â digonolrwydd canfyddedig yr ymgynghoriad 
(Atodiad 5.E.II) .  Ymatebodd CCS ar 12fed Mawrth 2015 yn datgan bod 
ymgynghoriad wedi'i gynnal yn unol â SoCC 2014 gan nodi bod APL wedi 
ymgysylltu'n ddigonol â CCS, y gymuned leol a phartïon eraill a chanddynt 
fuddiant wrth i'r Prosiect ddatblygu (Atodiad 5.E.III). 
1.7.30 
Yn dilyn newidiadau pellach i ffin y cais ar gyfer y Prosiect, er mwyn darparu 
ar gyferyr yr holl liniaru ecolegol angenrheidiol, ysgrifennodd APL at bob 
ymgynghorydd rhagnodedig A42 a chynrychiolwyr etholedig lleol ar 10fed 
Mawrth 2015 gan wahodd unrhyw sylwadau pellach (Atodiad 5.D).  Ni 
fynegwyd unrhyw bryderon sylweddol mewn ymateb i'r diweddariad 
gwybodaeth ym mis Ionawr 2015 (Atodiad 6.E).  
1.7.31 
Ym mis Mawrth 2015, penderfynnodd perchnogion blaenorol y Prosiect ei 
atal dros dro, yn bennaf oherwydd amgylchiadau'r farchnad ar gyfer 
cynhyrchu pŵer newydd ar y pryd yn y DU.  
1.8 
Ymgynghoriad Cam 2 (Ebrill 2017 - Mai 2018) 
Ymgynghoriad Anstatudol Cam 2 (cyn Ymgynghoriad Statudol Cam 2) 
1.8.1 
Ar ôl i Drax gaffael APL ym mis Rhagfyr 2016 cafodd y Prosiect ei "ail-lansio" 
yn gyhoeddus ym mis Ebrill 2017.  
1.8.2 
Ym mis Ebrill 2017, cynhaliodd APL ymgynghoriad anstatudol, cyn 
ymgynghoriad statudol Cam 2, â CCS, PINS, NRW, partïon a chanddynt 
fuddiant, cynrychiolwyr etholedig lleol, ymgyngoreion blaenorol a'r gymuned 
leol. 
13 
 
1.8.3 
Roedd gweithgareddau ymgynghori anstatudol Cam 2 yn bennaf yn cynnwys 
cyfres o alwadau ffôn, cyfarfodydd, ymweliadau â'r safle a gohebiaeth e-bost, 
gan ganolbwyntio ar: 
• hysbysu'r rhai hynny nad oeddent yn ymwneud ag ymgynghoriad Cam 
1 am y Prosiect; 
• diweddaru'r rhai hynny yr ymgynghorwyd â nhw'n flaenorol yn ystod 
ymgynghoriad Cam 1 ar y newidiadau i'r Prosiect; 
• esbonio pam bod y Prosiect yn symud ymlaen unwaith eto tuag at 
gyflwyno cais am DCO;  
• egluro'r fframwaith cydsynio ar gyfer y Prosiect; a 
• gofyn am adborth anffurfiol gan yr ymgyngoreion ar y Prosiect. 
1.8.4 
Fe wnaeth ymgynghoriad anstatudol Cam 2 helpu i lywio penderfyniadau ar 
sawl agwedd ar y Prosiect erbyn Ionawr 2018. 
1.8.5 
Ar ddechrau ymgynghoriad statudol Cam 2, roedd nifer o opsiynau dylunio 
yn dal o dan ystyriaeth fel y nodir isod ym mharagraff 1.8.10. 
Cwmpasu EIA 
1.8.6 
Trafododd APL ddilysrwydd Barn Cwmpasu EIA 2014 (Atodiad 3.B.II) â PINS 
ym mis Mawrth 2017.  Daeth rheoliadau newydd i reoli EIA i rym ar 16 Mai 
2017.  Fodd bynnag, mae Rheoliad 37 o Reoliadau Cynllunio Seilwaith 
(Asesiad o'r Effaith Amgylcheddol) 2017 yn cynnwys darpariaethau dros dro 
sy'n darparu, lle'r oedd ymgeisydd wedi ceisio barn sgrinio neu gwmpasu EIA 
cyn y dyddiad y daeth y rheoliadau i rym, y byddai rheoliadau EIA yn parhau 
i fod yn gymwys.  Cadarnhaodd PINS fod Barn Gwmpasu EIA 2014 (Atodiad 
3.B.II) yn parhau'n ddilys ac felly mae'r Prosiect wedi parhau i gael ei asesu 
o dan Reoliadau EIA.  Ystyriwyd yr ymateb i'r Farn Gwmpasu (Atodiad 3.B.II) 
wrth ymgymryd ag EIA ac wrth gynhyrchu PEIR 2018. 
Ymgynghoriad Statudol Cam 2  
1.8.7 
Fe wnaeth APL ymgymryd â chyfres bellach o weithgareddau ymgynghori yn 
unol â gofynion statudol PA 2008; Rheoliadau EIA; a Rheoliadau APFP.  
1.8.8 
Yn unol ag ymgynghoriad statudol Cam 1 cynharach, roedd ymgynghoriad 
statudol Cam 2 yn cynnwys: 
• Ymgynghoriad A47 ar SoCC drafft 2018; 
• Ymgynghoriad A47 â'r gymuned leol; 
• Cyhoeddusrwydd A48 (gan gynnwys hysbysiad o dan Reoliad 11 
Rheoliadau EIA); 
• Hysbysiad A46; 
14 
 
• Ymgynghoriad A42; ac 
• Ymgynghoriad A42 ychwanegol â phartïon a nodwyd o chwiliadau'r 
Gofrestrfa Tir wedi i ymgynghoriad a42 ddechrau. 
 
1.8.9 
Yn dilyn yr adborth a gafwyd yn ystod ymgynghoriad Cam 1 ac ymgynghoriad 
anstatudol Cam 2, yn ogystal ag ystyriaethau dylunio a gweithredol pellach, 
gwnaed sawl newid i'r Prosiect a esboniwyd ac a oedd yn destun 
ymgynghoriad statudol Cam 2: 
• Y Gwaith Cynhyrchu Pŵer 
o Roedd y Gwaith Cynhyrchu Pŵer yn cynnwys un Generadur 
Tyrbin Nwy yn unig ag un corn stac gwacáu nwy, yn hytrach na 
hyd at bump; 
o Roedd uchder y stac yn uchafswm o 45m, yn hytrach na 40m; 
o Symudwyd Safle'r Cyfarpar Cynhyrchu i'r gogledd o Brif Bibell 
Dŵr Cymru (y Prif Gyflenwad Dŵr); 
o Dewiswyd llwybr mynediad o'r B4489 i'r gorllewin o'r Cyfarpar 
Cynhyrchu yn lle'r llwybr mynediad arall i draffig adeiladu o'r 
gogledd; a 
o Cyflwynwyd dau ddewis ar y safle ar gyfer yr adran newydd o'r 
Ffordd Fynediad. 
• Y Cysylltiad Trydanol: 
o Mae'r Cysylltiad Trydanol yn cydredeg â'r ffordd yn hytrach na 
mynd oddi tani, i hwyluso'r gwaith cynnal a chadw. 
1.8.10 
Yn unol â hynny, roedd nifer o opsiynau dan ystyriaeth yn ystod 
ymgynghoriad Cam 2, gan gynnwys: 
• Cynllun a lleoliad terfynol y Cyfarpar Cynhyrchu; 
• Yr opsiwn/opsiynau ar gyfer y rhan newydd o'r Ffordd Fynediad; 
Ymgynghoriad SoCC A47 2018 
1.8.11 
Cynhyrchodd APL SoCC 2018 drafft (Atodiad 9.A) i esbonio sut oedd APL 
yn bwriadu ymgynghori â'r gymuned leol ynghylch y Prosiect yn ystod 
ymgynghoriad Cam 2, ac felly sut y byddai APL yn diwallu'r gofynion 
ymgynghori ar gyfer Cais o dan PA 2008.  Roedd SoCC drafft 2018 (Atodiad 
9.A) yn cynnig methodoleg debyg ar gyfer ymgynghori â'r hyn a nodwyd yn 
SoCC 2014 (Atodiad 4.A).  
1.8.12 
Yn unol â S47 PA PA 2008, cynhaliodd APL ymgynghoriad statudol ffurfiol â 
CCS trwy gyhoeddi SoCC 2018 drafft (Atodiad 9.A) ar 8fed Tachwedd 2017 a 
15 
 
gofyn am ymateb o fewn 28 diwrnod.  Cafwyd ymateb gan CCS ar 1af Rhagfyr 
2018 (Atodiad 9.A.VII).  Ystyriodd APL sylwadau a gafodd gan CCS yn 
ymwneud â'r fformat a ddefnyddid i ddarparu'r dogfennau ymgynghori (fel 
copïau caled neu electronig), pa ddogfennau ymgynghori a fyddai'n cael eu 
darparu yn Gymraeg, ac eglurder disgrifiad y prosiect, cyn cyhoeddi SoCC 
2018 a Hysbysiad SoCC 2018 (Atodiad 9.B). 
1.8.13 
Cyhoeddwyd Hysbysiad SoCC 2018 (Atodiad 9.B) yn Gymraeg a Saesneg 
yn y South Wales Evening Post ar 2il Ionawr 2018 (Atodiad 9.B.III) a 9fed 
Ionawr 2018 (Atodiad 9.B.IV).  Cyhoeddwyd SoCC 2018 (Atodiad 9.B) ar 
wefan y Prosiect ar 2ilIonawr 2018 a threfnwyd ei fod ar gael mewn 
llyfrgelloedd lleol o 2ilIonawr 2018 ymlaen, lle roedd ar gael yn ystod 
ymgynghoriad statudol Cam 2. 
Ymgynghoriad A47 â'r gymuned leol 
1.8.14 
Ymgymerwyd ag ymgynghoriad statudol A47 Cam 2 â'r gymuned leol ym mis 
Ionawr a mis Chwefror 2018 am gyfnod o 35 diwrnod yn unol â'r SoCC a 
gyhoeddwyd yn 2018 (Atodiad 9.B.).  
1.8.15 
Cynhaliwyd pedair arddangosfa mewn lleoliadau ar wahân yng nghyffiniau 
Safle'r Prosiect. Hysbysebwyd y Prosiect a'r arddangosfeydd trwy nifer o 
wahanol ddulliau, gan gynnwys llythyrau i gynrychiolwyr etholedig lleol 
(Atodiadau 9.D.II - 9.D.IV), taflenni i grwpiau 'anodd eu cyrraedd' (yn y 
Gymraeg a'r Saesneg) (Atodiadau 9.DV - 9.D.VII), dosbarthu taflenni (yn y 
Gymraeg a'r Saesneg) (Atodiad 9.DI), hysbysebion papur newyddion lleol 
(yn y Gymraeg a'r Saesneg) (Atodiad 9.D.XII), posteri (Atodiadau 9.D.VIII - 
9.D.XI) a sylw yn y cyfryngau allanol (Atodiad 9.J). Roedd y deunyddiau 
ymgynghori oedd ar gael mewn arddangosfeydd statudol yn cynnwys PEIR 
NTS 2018 (Atodiadau 9.HI a 9.H.II), byrddau arddangos (Atodiadau 9.EI a 
9.E.II), taflenni (Atodiad 9.H.III) a ffurflen adborth (Atodiadau 9.H.IV a 9.HV), 
pob un ar gael yn y Gymraeg a'r Saesneg.  
1.8.16 
Mynychodd cyfanswm o tua 110 o bobl o'r gymuned leol y pedair 
arddangosfa, a dychwelodd oddeutu 26% ohonynt ffurflen adborth 
(Atodiadau 9.E.IV a 9.E.V).  Roedd oddeutu 34.5% o'r holl ymatebwyr yn 
gefnogol i'r Prosiect.  Nid oedd oddeutu 24% o'r holl ymatebwyr yn gefnogol 
i'r Prosiect, ac roedd oddeutu 41% o'r holl ymatebwyr yn niwtral, heb 
benderfynu neu heb ymateb.  Roedd sylwadau'r ymatebwyr yn ymwneud yn 
bennaf â'r themâu pynciol dilynol: angen am y Prosiect, tirwedd, trafnidiaeth, 
ansawdd aer, sŵn ac economeg gymdeithasol. 
Cyhoeddusrwydd A48 
1.8.17 
Yn unol ag A48 PA 2008 a Rheoliad 4 o Reoliadau APFP, cyhoeddwyd 
hysbysiad yn rhoi cyhoeddusrwydd i'r Prosiect yn y South Wales Evening 
Post ar 2il Ionawr 2018 (Atodiad 9.F.V) a 9fed Ionawr 2018 (Atodiad 9.F.V.III) 
ac yn The Times (Atodiad 9.V.III) a'r London Gazette (Atodiad 9.F.IV) ar 9fed 
Ionawr 2018.  
16 
 
1.8.18 
Ni dderbyniodd APL unrhyw ymatebion i'r ymgynghoriad a ddynododd eu bod 
yn ymateb i gyhoeddusrwydd A48 er ei fod yn debygol y bydd 
cyhoeddusrwydd A48 wedi dylanwadu ar rai o'r ymgyngoreion o ran cyrchu 
deunyddiau ymgynghori A42 / A47. 
Hysbysiad Rheoliad 11 
1.8.19 
Yn unol â Rheoliad 11 Rheoliadau EIA, anfonodd APL gopi o hysbysiad A48 
Cam 2 (yn y Gymraeg a'r Saesneg) (Atodiadau 9.FI a 9.F.II) a llythyr 
eglurhaol (Atodiad 9.F.VII) i gyrff ac unigolion yr ymgynghoriad a hysbyswyd 
i APL ar 2il Ionawr 2018.  Datganodd y llythyr eglurhaol (Atodiad 9.F.VII) 
fwriad APL i wneud cais i'r SoS am DCO ac eglurodd, o dan Adran 48 o'r PA 
2008, y byddai APL yn cyhoeddi hysbysiad o'r Cais arfaethedig yn y London 
Gazette (Atodiad 9.F.IV), The Times (Atodiad 9.F.III) a'r South Wales 
Evening Post (Atodiadau 4.F.V a 9.F.VI). 
A42 - Ymgyngoreion Rhagnodedig 
1.8.20 
Ymgymerodd APL ag ymgynghoriad statudol gyda'r ymgynghoreion 
penodedig (Atodiad 9.G.I) rhwng 16eg Ionawr ac 19eg Chwefror 2018 am 
gyfnod o 35 diwrnod.  Roedd y deunyddiau ymgynghori yn cynnwys llythyr 
eglurhaol (Atodiadau 9.GI, 9.G.II, 9.G.III a 9.G.IV), copi o PEIR NTS 2018 
(yn Saesneg) (Atodiadau 9.HI a 9.H.II), copi o'r daflen ymgynghori A47 (yn y 
Gymraeg a'r Saesneg) (Atodiad 9.DI), CD o PEIR 2018 (cyhoeddwyd copi 
caled hefyd i CCS a NRW), a CD o'r Adroddiad Dim Effeithiau Sylweddol 
(Atodiad 9.H.III) a'r fersiwn Gymraeg o PEIR NTS 2018 (Atodiad 9.H.II).  
Rhoddwyd Ffigur newydd o PEIR 2018 ar ôl cychwyn ymgynghori statudol i 
bob un o'r ymgyngoreion a42. 
1.8.21 
Yn dilyn ymholiadau diwydrwydd oedd yn mynd rhagddynt, nodwyd pedwar 
buddiant tir ychwanegol.  Ar ôl hynny, ymgymerodd APL ag ymgynghoriad 
A42 ychwanegol â buddiannau tir ychwanegol rhwng 22ain Ionawr 2018 a 
27ain Chwefror 2018 am gyfnod sy'n fwy na'r gofyniad statudol o 28 diwrnod 
(Atodiadau 9.G.VI a 9.G.VII). 
1.8.22 
Derbyniwyd cyfanswm o 21 o ymatebion A42(1)(a) (Unigolion Rhagnodedig), 
2 A42(1)(b) ac wyth A42(1) (d) (Atodiad 11.B).  Roedd sylwadau'r ymatebwyr 
yn ymwneud yn bennaf â'r themâu pynciol dilynol: ecoleg, diogelwch, 
ansawdd aer, dŵr a thrafnidiaeth. 
Hysbysiad A46; 
1.8.23 
Yn unol ag A46 PA PA 2008, hysbysodd APL yr SoS am y cais arfaethedig 
(Atodiad 9.I.I) trwy gyhoeddi copi o wybodaeth ymgynghori A42 i PINS ar 9ed 
Ionawr 2018 cyn cychwyn ymgynghoriad statudol A42 Cam 2.  
1.8.24 
Cyhoeddwyd hysbysiad pellach i PINS ar 29ainIonawr 2018 (Atodiad 9.I.III) 
ynglŷn â Ffigur newydd yn lle PEIR 2018 ac yn amgáu copi o'r llythyr 
eglurhaol a anfonwyd at yr holl ymgyngoreion a42 ynglŷn â'r ffigur newydd. 
Ymgynghoriad Anstatudol yn ystod Ymgynghoriad Statudol Cam 2 
17 
 
1.8.25 
Parhaodd APL i ymgysylltu â CCS, PINS, cynrychiolwyr etholedig lleol a 
phartïon a chanddynt fuddiant ynghylch y Prosiect yn ystod ymgynghoriad 
statudol Cam 2.  Roedd hyn yn cynnwys gohebiaeth mewn perthynas â 
digwyddiad briffio rhanddeiliaid a gynhaliwyd cyn yr arddangosfeydd 
cyhoeddus a chyfarfodydd diweddaru ynghylch y Prosiect â Chynghorau 
Cymuned lleol. 
Ymgynghoriad Anstatudol Cam 2 (Ymgynghoriad Statudol Wedi Cam 2) 
1.8.26 
Cynhaliwyd nifer o weithgareddau ymgynghori anstatudol ychwanegol gan 
APL yn dilyn ymgynghoriad statudol Cam 2, cyn cyflwyno'r cais DCO.  Roedd 
hyn yn cynnwys gohebiaeth mewn ymateb ymholiadau a godwyd yn ystod 
ymgynghori statudol a chydgysylltu ag CCS a PINS ynglŷn â'r Cais am DCO. 
1.9 
Datblygiad y Prosiect mewn Ymateb i Adborth yr Ymgynghori 
1.9.1 
Mae APL wedi ystyried adborth i'r ymgynghori a dderbyniodd rhwng 2014 a 
2018 ac mae wedi diwygio ei gynigion mewn ymateb i adborth a gafwyd gan 
ymgyngoreion yn ystod yr ymgynghori graddol fel sy'n dilyn: 
• Lleoliadau ar gyfer arddangos deunyddiau ymgynghori wedi'u 
diwygio; 
• Dewis coridor llwybr Cysylltiad Nwy, oddeutu 1.4 km o hyd, yn rhedeg 
mewn cyfeiriad deheuol i Safle'r Cyfarpar Cynhyrchu; 
• Dewis opsiwn cebl tanddaearol yn hytrach nag opsiwn llinell uwchben 
i allforio pŵer o'r Cyfarpar Cynhyrchu i'r NETS (Isorsaf Gogledd 
Abertawe); 
• Dewis coridor llwybr Cysylltiad Trydanol, oddeutu 900m o hyd, yn 
rhedeg tua'r de-orllewin o Safle'r Cyfarpar Cynhyrchu; 
• Dewis y Ffordd Fynediad i Safle'r Prosiect o'r B4489 i'r gorllewin o 
Safle'r 
Cyfarpar 
Cynhyrchu, 
gan 
gynnwys 
ffordd 
fynediad 
uwchraddedig o'r B4489 yn ogystal ag adran newydd o ffordd fynediad 
o Is-orsaf Gogledd Abertawe i Safle'r Cyfarpar Cynhyrchu; 
• Mae'r Gwaith Cynhyrchu Pŵer yn cynnwys un Generadur Tyrbin Nwy 
yn unig ag un corn stac gwacáu nwy, yn hytrach na hyd at bump; 
• Gostyngiad yn uchder y stac o uchafswm o 60m i uchafswm o 45m;  
• Dewis Ffordd Fynediad o'r Is-orsaf i Safle'r Cyfarpar Cynhyrchu, gan 
ddechrau cyn y gangen wreiddiol yn y maes parcio gerllaw Gorsaf 
Gywasgu Nwy Felindre ac yn ymestyn i'r de tuag at gaeau agored; a 
• Adlinio'r Ffordd Fynediad o'r Is-orsaf i Safle'r Cyfarpar Cynhyrchu i 
grymu ymhellach i'r de ac osgoi coetir hynafol. 
18 
 
1.10 
Diweddglo 
1.10.1 
Mae APL wedi cymryd ei rwymedigaethau o dan PA 2008 o ddifrif ynglŷn ag 
ymgynghori ac mae wedi cyflwyno ymgynghori Cam 1 a Cham 2 yn unol â 
gofynion PA 2008. 
1.10.2 
Mae'r Adroddiad hwn yn arddangos bod y Prosiect wedi creu lefelau 
sylweddol o ddiddordeb a chyfranogiad gan sbectrwm eang o ymgyngoreion.  
Ar ben hynny, ac yn bwysig, roedd llawer o'r penderfyniadau mwyaf 
sylweddol ynghylch dylunio a'r Prosiect wedi'u dylanwadu'n uniongyrchol 
neu'n anuniongyrchol gan yr ymgynghori. 
1.10.3 
Mae APL yn ddiolchgar i bawb sydd wedi cyfrannu sylwadau yn ystod dau 
gam y broses ymgynghori cyn gwneud cais.  
1.10.4 
Mae APL wedi ymrwymo i barhau i ymgysylltu â'r gymuned leol a 
rhanddeiliaid ar ôl cyflwyno'r Cais, yn ogystal â thrwy gydol y camau 
adeiladu, gweithredu a dadgomisiynu, os bydd DCO yn cael ei ganiatáu.  
 
