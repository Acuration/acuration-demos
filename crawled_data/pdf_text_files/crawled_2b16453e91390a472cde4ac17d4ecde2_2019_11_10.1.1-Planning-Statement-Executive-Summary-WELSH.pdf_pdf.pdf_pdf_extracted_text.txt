 
 
 
Gorchymyn Gorsaf Gynhyrchu Pŵer Nwy Abergelli  
 
10.1.1 Crynodeb Gweithredol o'r Datganiad Cynllunio - 
Cyfieithiad Cymraeg  
 
Deddf Cynllunio 2008 
Rheoliadau Cynllunio Seilwaith 
(Ceisiadau: Ffurflenni a Gweithdrefn Ragnodedig) 2009 
 
Cyfeirnod PINS: 
 
 
 
EN010069 
Cyfeirnod y Ddogfen: 
 
 
10.1.1 
Rhif y Rheoleiddiad:                              5(2)(q)  
Awdur: 
 
 
 
 
Peter Brett Associates LLP 
 
Diwygio 
 
Dyddiad 
 
Disgrifiad 
 
 
0 
 
 
Mai 2018 
 
Fersiwn a gyflwynir  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1 
Crynodeb Gweithredol 
1.1 
Trosolwg o'r Prosiect a'r Cais 
 
Yr Ymgeisydd ar gyfer y Prosiect yw Abergelli Power Limited (APL), cwmni 
a gofrestrwyd yng Nghymru a Lloegr (Rhif Cwmni 08190497) ac is-gwmni 
sy'n eiddo i Drax Group ccc (a ymgorfforir yng Nghymru a Lloegr â'r rhif 
05562053) (Drax), y cwmni daliannol terfynol ar gyfer grŵp cwmnïau Drax. 
Fe wnaeth Drax gaffael APL oddi wrth Watt Power Limited (Watt Power) yn 
2016.  
 
Mae Abergelli Power Ltd (APL) yn bwriadu, gweithredu a chynnal gorsaf 
gynhyrchu pŵer brig Tyrbin Nwy Cylch Agored (OCGT) (y Gwaith Cynhyrchu 
Pŵer) a chysylltiadau newydd â'r rhwydweithiau nwy a thrydan ar dir gerllaw 
Gorsaf Gywasgu Nwy Felindre yn Fferm Abergelli, Felindre, Abertawe SA5 
7NN (y Prosiect)  
 
Mae'r Prosiect wedi'i leoli ar dir amaethyddol tua 2km i'r gogledd o Gyffordd 
46 ar yr M4, tua 3 km i'r gogledd o ddinas Abertawe, tua 1 km i'r de-ddwyrain 
o Felindre ac 1.4 km i'r gogledd o Langyfelach.  Cyfeirir at y tir y byddai'r 
Prosiect yn cael ei ddatblygu arno, neu a fyddai'n ofynnol er mwyn hwyluso 
datblygiad y Prosiect, fel Tir y Gorchymyn.  
 
Bydd capasiti cynhyrchu'r Gwaith Cynhyrchu Pŵer yn fwy na 50MWe, felly 
fe'i ystyrir yn brosiect Seilwaith o Arwyddocâd Cenedlaethol (NSIP) o dan 
Ddeddf Cynllunio 2008 (fel y'i diwygiwyd) (PA 2008).  O'r herwydd, mae APL 
yn gwneud cais i'r Ysgrifennydd Gwladol (SoS) ar gyfer Busnes, Ynni a 
Strategaeth Ddiwydiannol (BEIS) o dan adran 31 PA 2008 am Orchymyn 
Caniatâd Datblygu (DCO) i gael pwerau i adeiladu, gweithredu a chynnal y 
Gwaith Cynhyrchu Pŵer (y Cais).  Cyfeirir at faint y gwaith y ceisir Caniatâd 
Datblygu ar ei gyfer (ynghyd â therfynau gwyro perthnasol) fel Terfynau'r 
Gorchymyn.  Yn ogystal, mae APL yn ceisio pwerau prynu gorfodol ynghylch 
caffael dros Dir y Gorchymyn, er mwyn hwyluso'r gwaith o adeiladu a 
gweithredu'r Prosiect.  
 
Ar wahân, bydd APL yn ceisio caniatâd cynllunio ar gyfer y Cysylltiad Nwy o 
dan Ddeddf Cynllunio Gwlad a Thref 1990 (TCPA 1990) a'r Cysylltiad 
Trydanol o dan naill ai TCPA 1990 neu fel datblygiad a ganiateir o dan 
Orchymyn Cynllunio Gwlad a Thref (Datblygiad Cyffredinol a Ganiateir) 1995 
( GPDO). 
 
Mae'r Datganiad Cynllunio yn gweithredu fel y brif ddogfen gyfeirio i gynnig 
esboniad o'r materion cynllunio sy'n berthnasol i'r Cais. Mae'n rhan o'r gyfres 
o ddogfennau sy'n cyd-fynd â'r Cais a gyflwynwyd yn unol ag adran 55 PA 
2008 a Rheoliad 5 o Reoliadau APFP.  
1.2 
Fframwaith Deddfwriaethol a Pholisi Perthnasol 
 
Mae Adran 104(2) PA 2008 yn darparu, wrth wneud penderfyniadau 
ynghylch ceisiadau am DCO, fod rhaid i'r SoS (ymhlith eraill) ystyried unrhyw 
Ddatganiad Polisi Cenedlaethol perthnasol (NPS).  
 
Fel y'i nodir yn NPS EN-1, "mae'r Datganiad Polisi Cenedlaethol hwn, pan 
yw wedi'i gyfuno â'r Datganiadau Polisi Cenedlaethol ynni sy'n benodol i 
dechnoleg, yn darparu'r brif sail ar gyfer penderfyniadau" (paragraff 1.1.1) ac 
y dylai'r SoS "ddechrau â rhagdybiaeth o blaid rhoi caniatâd i geisiadau am 
Brosiectau Seilwaith o Arwyddocâd Cenedlaethol" ynghylch ynni(paragraff 
4.1.2). Yr NPSs perthnasol yng nghyd-destun y Prosiect yw: 
• NPS EN-1 – Y Datganiad Polisi Cenedlaethol Trosfwaol ynghylch 
Ynni  
• NPS EN-2 – Y Datganiad Polisi Cenedlaethol ynghylch Seilwaith 
Cynhyrchu Trydan Tanwydd Ffosil  
• NPS EN-4 – Y Datganiad Polisi Cenedlaethol ynghylch Seilwaith 
Cyflenwi Nwy (sy'n berthnasol i asesiad y Cysylltiad Nwy yn unig ac 
nad yw'n uniongyrchol berthnasol i'r Gwaith Cynhyrchu Pŵer y mae'r 
Cais DCO yn perthyn iddo)  
• NPS EN-5 – Y Datganiad Polisi Cenedlaethol ynghylch Seilwaith 
Rhwydweithiau Trydan (sy'n berthnasol i asesu ac ystyried 
dewisiadau amgen ar gyfer y Cysylltiad Trydan yn unig ac nad yw'n 
uniongyrchol berthnasol i'r Gwaith Cynhyrchu Pŵer sy'n gysylltiedig 
â'r Cais am DCO) 
 
Mae Adran 104 o PA 2008 hefyd yn ei wneud yn ofynnol i'r SoS ystyried 
unrhyw Adroddiad ynghylch Effaith Leol a materion eraill y mae'r SoS "yn 
ystyried eu bod yn bwysig ac yn berthnasol i'r penderfyniad [SoS ']”. Nodir 
polisïau a thystiolaeth cynllun datblygu lleol perthnasol y DU, Cymru a 
fabwysiadwyd ac sy'n cael eu datblygu a allai fod o gymorth i wneud 
penderfyniadau'r SoS o fewn adran 5 y Datganiad Cynllunio hwn. 
 
Mae Adran 104 (3) yn darparu bod rhaid i'r SoS benderfynu ar geisiadau yn 
unol â'r NPS(au) perthnasol, oni bai fod un o nifer o eithriadau rhagnodedig 
yn gymwys, sy'n cynnwys lle byddai effeithiau andwyol y datblygiad 
arfaethedig yn gorbwyso ei fuddion (adran 104( 7). 
 
Mae APL yn cynnal EIA yn unol â Rheoliadau Cynllunio Seilwaith (Asesiad 
o'r Effaith Amgylcheddol) 2009 (Rheoliadau EIA 2009). Felly, ystyrir y 
prosiect yn ddatblygiad EIA.  
 
Yn unol ag adran 4.2 NPS EN-1, mae'r Datganiad Amgylcheddol (ES) 
(Cyfeirnod Dogfen 6.1) yn ystyried: 
• agweddau ar yr amgylchedd sy'n debygol o gael eu heffeithio'n 
sylweddol gan y prosiect, gan gynnwys effeithiau cymdeithasol ac 
economaidd a sut y byddai unrhyw effeithiau negyddol sylweddol 
tebygol yn cael eu hosgoi neu eu lliniaru; 
• effeithiau sylweddol tebygol, gan gynnwys unrhyw effeithiau 
gweddilliol sylweddol gan ystyried unrhyw fesurau lliniaru arfaethedig 
neu unrhyw effeithiau andwyol a achosir gan y mesurau hynny; 
• gwahaniaethau rhwng camau prosiect a mesurau lliniaru ynghylch y 
camau hynny; a 
• gwybodaeth ynghysl sut y byddai effeithiau cynnig yr Ymgeisydd yn 
cyfuno ac yn rhyngweithio ag effeithiau datblygiad arall (gan gynnwys 
prosiectau y ceisiwyd caniatâd neu lle rhoddwyd caniatâd, yn ogystal 
â'r rhai hynny sydd eisoes yn bodoli). 
 
Mae'r DCO drafft (Cyfeirnod Dogfen 3.1), Memorandwm Eglurhaol 
(Cyfeirnod Dogfen 3.2), Cynlluniau Gwaith (Cyfeirnod Dogfen 2.3), 
Cynlluniau Tir (Cyfeirnod Dogfen 2.2) a'r Datganiad o Resymau (Cyfeirnod 
Dogfen 4.1) yn egluro pa elfennau o'r cynigion sydd wedi'u manylu, sy'n dal 
i gael eu cwblhau a'r paramedrau ar gyfer prif eitemau'r gwaith. 
1.3 
Yr angen am a Buddion y Prosiect 
 
Mae'r angen brys am gynhyrchu ynni, gan gynnwys gorsafoedd cynhyrchu 
tanwydd nwy a gweithfeydd nwy brig, wedi'i nodi o fewn NPS EN-1, y 
Strategaeth Gynhyrchu Nwy (DECC, 2012), y Cynllun Seilwaith 
Cenedlaethol (Trysorlys EM, 2014) ac Ynni Cymru - Newid Carbon Isel 
(2012). Yn y Datganiad Ynni Blynyddol (AES) (cyhoeddwyd y fersiwn 
diweddaraf yn 2014), ailadroddodd yr Adran Ynni a Newid Hinsawdd (DECC) 
(sydd bellach yn SoS ar gyfer BEIS) yr angen i adeiladu seilwaith cynhyrchu 
pŵer newydd gan gydnabod yr angen i nwy fod yn elfen gryf yn y gymysgedd 
ynni.  
 
Byddai'r Prosiect yn cyfrannu'n sylweddol at yr angen yn y tymhorau byr a 
chanol i gynhyrchu llwyth pŵer brig hyblyg, dibynadwy a hwyluso'r newid i 
economi carbon isel. Byddai'r dechnoleg a ddewiswyd ar gyfer gwaith brig 
yn helpu i 'gydbwyso' y grid ar adegau o alw brig am drydan ac yn helpu i 
ategu'r grid ar adegau pan na all ffynonellau adnewyddadwy ysbeidiol 
gynhyrchu trydan.  
 
Byddai adeiladu a gweithredu'r Prosiect o fudd i'r economi leol. Rhagamcanir 
y bydd y Prosiect yn darparu effeithiau economaidd-gymdeithasol 
cadarnhaol ar y farchnad lafur yn y cyfnodau adeiladu a dadgomisiynu trwy 
greu swyddi lleol a chyfraniad at Werth Ychwanegol Gros (GVA).  
 
Rhagamcanir hefyd, os bydd y gwaith adeiladu, dadgomisiynu neu 
weithredu'n digwydd ar yr un pryd ag unrhyw brosiectau eraill yn yr ardal, y 
byddai hyn yn cynnig hwb cadarnhaol i'r economi leol trwy ddarparu 
hyfforddiant a chyfleoedd cyflogaeth yn gysylltiedig â gwaith adeiladu, 
cysylltiadau cadwyn gyflenwi a galw am wasanaethau llety, bwyd a diod.  
1.4 
Asesiad Cynllunio 
 
Mae'r canfyddiadau EIA, a gyflwynir yn yr ES (Cyfeirnod Dogfen 6.1) ac y 
cyfeirir atynt ym mhennod 6 o'r Datganiad Cynllunio hwn yn ategu'r casgliad 
cyffredinol na fydd unrhyw effeithiau andwyol perthnasol sy'n ddigon 
arwyddocaol i orbwyso'r pwysau sylweddol y mae'n rhaid eu rhoi i gyfraniad 
y Prosiect tuag at gyflawni polisïau cenedlaethol ynghylch ynni a'r newid yn 
yr hinsawdd, gan gynnwys diwallu'r angen cenedlaethol i gynhyrchu nwy'n 
hyblyg.  
 
Mae paragraff 3.1.3 NPS EN-1 yn datgan y dylid asesu pob cais am ganiatâd 
datblygu ar gyfer seilwaith ynni "ar y sail bod y Llywodraeth wedi arddangos 
bod angen y mathau hynny o seilwaith a bod graddfa a brys yr angen hwnnw 
yn union fel y'i disgrifir ar gyfer pob un ohonynt yn y Rhan hon.”  Yn unol â 
hynny, dylai'r SoS "roi pwys mawr ar y cyfraniad y byddai prosiectau yn ei 
wneud tuag at ddiwallu'r angen hwn wrth ystyried ceisiadau am ganiatâd 
datblygu o dan Ddeddf Cynllunio 2008” (paragraff 3.1.4, NPS EN-1). 
 
Bydd y Prosiect yn arwain at rai effeithiau andwyol, fel y'u nodir o fewn 
pennod 16 o'r ES (Cyfeirnod Dogfen 6.1) yn arbennig yn ystod y gwaith 
adeiladu, mewn perthynas ag: amwynder tirwedd a gweledol o nifer o 
oygfannau, traffig yn ystod yr oriau brig, colli cynefinoedd ac aflonyddu 
arnynt, sŵn mewn derbynyddion sensitif, ansawdd dŵr ac adnoddau 
mwynau.  Bydd y Prosiect hefyd yn arwain at rai effeithiau andwyol yn ystod 
y cyfnod gweithredu, yn arbennig mewn perthynas â sŵn a goleuadau 
gweithredol o'r Gwaith Cynhyrchu Pŵer ac amwynder tirwedd a gweledol o 
nifer o olygfannau. Mae APL wedi ceisio osgoi a lleihau effeithiau andwyol 
cyn belled ag y bo modd trwy'r broses ddylunio a thrwy fesurau lliniaru a 
sicrhawyd fel rhan o'r DCO drafft neu mewn rhwymedigaethau caniatâd 
datblygu.  
 
Fodd bynnag, byddai adeiladu'r Prosiect hefyd yn darparu buddion i'r 
economi leol, â chyflawniad blynyddol rhagamcanol o £7.1 miliwn o Werth 
Ychwanegol Gros (GVA) (mesur o werth nwyddau a gwasanaethau a 
gynhyrchir) yn ystod y cyfnod adeiladu, y disgwylir iddo ddechrau yn 2020.  
Rhagamcanir y byddai angen rhwng 25 a 122 o weithwyr adeiladu ar y safle 
yn ystod y cyfnod adeiladu brig.  Byddai cyfnod gweithredol y Prosiect yn 
darparu hyd at 10 swydd uniongyrchol FTE amcangyfrifedig ac yn darparu 
oddeutu £0.55m o GVA a £0.5 miliwn o GVA y flwyddyn i'r economi leol a 
chenedlaethol yn eu trefn.  Bydd y Prosiect hefyd yn cyflawni mân effeithiau 
buddiol lle bydd y tir a weithiwyd yn flaenorol a'r gweithfeydd mwynau hysbys 
yn cael eu sefydlogi a'u hadfer os bydd angen. 
 
Cydnabyddir y byddai'r Prosiect yn arwain at rai effeithiau andwyol yn ystod 
y cyfnodau adeiladu a gweithredu.  Fodd bynnag, ar sail paragraffau 3.1.3 a 
3.1.4 NPS EN-1, a manteision a chyfraniad sylweddol y Prosiect tuag at 
ddiwallu'r angen brys am seilwaith ynni, yn ogystal â manteision i'r economi 
leol, ystyrir bod cydbwysedd cyffredinol y ffactorau a gyflwynir yn adran 104 
PA 2008 yn pwyso'n gryf o blaid rhoi caniatâd ar gyfer y Prosiect. 
 
O gofio gofynion adran 104 PA 2008, ac yn absenoldeb materion digonol i'r 
gwrthwyneb, mae achos cymhellol er budd y cyhoedd i'r Gorchymyn gael ei 
wneud o dan y telerau a gynigir. 
 
 
 
