 
 
 
Gorchymyn Gorsaf Gynhyrchu Pŵer Nwy Abergelli  
 
1.1.1 Cyflwyniad i’r Ymgeisydd – Cyfieithiad 
Cymraeg  
 
Deddf Cynllunio 2008 
Rheoliadau Cynllunio Seilwaith 
(Ceisiadau: Ffurflenni a Gweithdrefn Ragnodedig) 2009 
 
Cyfeirnod PINS: 
 
 
 
EN010069 
Cyfeirnod y Ddogfen: 
 
 
1.1.1 
Rhif y Rheoleiddiad: 
 
 
5(2)(q) 
Awdur: 
 
 
 
 
Peter Brett Associates LLP 
 
Diwygio 
 
Dyddiad 
 
Disgrifiad 
 
 
0 
 
 
Mai 2018 
 
Fersiwn a gyflwynir 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Abergelli Power 
1.1.0 Cyflwyniad i'r Ymgeisydd 
 
2 
 
 
 
1. 
CYFLWYNIAD 
3 
2. 
Y FFRAMWAITH CANIATÁU 
4 
3. 
Y BROSES DCO CYN Y CAIS 
6 
4. 
MANYLION Y PROSIECT 
6 
5. 
YR YMGEISYDD 
8 
6. 
DOGFENNAU'R CAIS A'U CYDYMFFURFIAETH Â GOFYNION DEDDFWRIAETHOL 
10 
7. 
Y CAIS AM DCO A'I BROSES ARCHWILIO 
16 
 
 
 
 
 
 
 
 
Abergelli Power 
1.1.0 Cyflwyniad i'r Ymgeisydd 
 
3 
1. 
CYFLWYNIAD  
Trosolwg 
1.1 
Mae Abergelli Power Limited ("APL") yn bwriadu gwneud cais am ganiatâd datblygu o dan 
Ddeddf Cynllunio 2008 ("PA 2008") ar gyfer orsaf gynhyrchu nwy, ag allbwn trydanol o hyd 
at 299 megawat ("MW"), yn Fferm Abergelli, ger Felindre yng Nghymru.  
1.2 
Mae'r ddogfen hon yn darparu gwybodaeth am APL, yr ymgeisydd am Orchymyn Abergelli 
Power (Gorsaf Bŵer Nwy) (y "Gorchymyn"), a'r cais arfaethedig (y "Cais") am ganiatâd 
datblygu y mae'r Gorchymyn yn berthnasol iddo. Mae'r ddogfen hon hefyd yn nodi'r gyfres 
o ddogfennau a gynhwysir yn y Cais.  
1.3 
I roi trosolwg o'r Prosiect cyfan, mae'r ddogfen hon hefyd yn amlinellu'r elfennau eraill o 
ddatblygiad adeiledig na cheisir caniatâd amdanynt o dan delerau'r Gorchymyn, ac mae'n 
egluro sut y bydd yr elfennau hyn yn cael eu caniatáu.  
Trosolwg o'r Prosiect 
1.4 
Mae Abergelli Power Ltd (APL) yn bwriadu adeiladu a gweithredu gorsaf gynhyrchu pŵer 
brig Tyrbin Nwy Cylch Agored (“OCGT”) (y "Gwaith Cynhyrchu Pŵer") a chysylltiadau 
newydd â'r rhwydweithiau nwy a thrydan ar dir gerllaw Gorsaf Gywasgu Nwy Felindre yn 
Fferm Abergelli, Felindre, Abertawe SA5 7NN (y "Prosiect")  
1.5 
Mae prosiect APL wedi'i rannu'n dair elfen wahanol a ddisgrifir isod, sydd gyda'i gilydd yn 
ffurfio'r "Prosiect".  Cyfeirir at yr elfennau hyn fel y Gwaith Cynhyrchu Pŵer, y Cysylltiad 
Nwy, a'r Cysylltiad Trydanol. 
1.6 
Mae tair prif elfen y Prosiect yn cynnwys:  
• 
Gorsaf gynhyrchu pŵer brig Tyrbin Nwy Cylch Agored (OCGT), a bwerir gan nwy 
naturiol ac sy'n gallu darparu allbwn trydanol graddedig o hyd at 299 Megawat 
(MW). Mae'r Gwaith Cynhyrchu Pŵer yn cynnwys: 
• 
Cyfarpar Cynhyrchu gan gynnwys un Generadur Tyrbin Nwy ag un stac ffliw 
nwy gwag a'r Cydrannau Ategol a'r Systemau Cynorthwyol (BOP) (y cyfeirir 
atynt gyda'i gilydd fel "Cyfarpar Cynhyrchu"), sydd wedi'u lleoli ar "Safle'r 
Cyfarpar Cynhyrchu"; 
• 
Ffordd Fynediad i Safle'r Prosiect o'r B4489 a leolir tua'r gorllewin, a ffurfir 
trwy uwchraddio ffordd fynediad bresennol rhwng cyffordd B4489 ac Isorsaf 
Gogledd Abertawe (yr "Isorsaf") ac adeiladu rhan newydd o ffordd fynediad 
o'r Isorsaf i Safle'r Cyfarpar Cynhyrchu; a 
• 
Chwrt adeiladu dros dro i storio deunyddiau, offer a chyfarpar yn ogystal â 
chynnwys adeiladau a chyfleusterau lles y safle, llefydd parcio ceir dros dro 
a ffensys dros dro (y "Llecyn Storio"). Cedwir llecyn bychan o fewn yr Llecyn 
Storio yn barhaol (y "Cwrt Cynnal"). 
 
 
 
Abergelli Power 
1.1.0 Cyflwyniad i'r Ymgeisydd 
 
4 
• 
Llecyn Lliniaru Effaith ar Ecoleg - llecyn ar gyfer gwelliannau ecolegol o 
fewn Ffin Safle'r Prosiect    
• 
Parcio a draenio parhaol i gynnwys: system draenio dŵr budr ac olewaidd 
a dŵr wyneb.  
• 
Cysylltiad Nwy ar ffurf Gosodiad Ar Ben Tir (AGI) newydd a chysylltiad nwy 
tanddaearol (y "Bibell Nwy") i ddod â nwy naturiol i'r Cyfarpar Cynhyrchu o'r System 
Genedlaethol ar gyfer Trawsyrru Nwy; a 
1.6.1 
Chysylltiad Trydanol ar ffurf cebl trydanol tanddaearol i allforio pŵer o'r Cyfarpar 
Cynhyrchu i System Trawsyrru Trydan y Grid Cenedlaethol (NETS). 
Caniatadau perthnasol 
1.7 
Mae APL yn gwneud cais am Orchymyn Caniatâd Datblygu ("DCO") o dan Ddeddf Cynllunio 
2008 ("PA 2008") ar gyfer pwerau i adeiladu, gweithredu a chynnal y Gwaith Cynhyrchu 
Pŵer (y "datblygiad awdurdodedig").  
1.8 
Ar wahân, bydd APL yn gwneud cais am ganiatâd cynllunio neu'n dibynnu ar hawliau 
datblygu a ganiateir o dan Ddeddf Cynllunio Gwlad a Thref 1990 ("TCPA 1990") am 
ganiatâd i ddatblygu'r Cysylltiad Nwy a'r Cysylltiad Trydanol.  Nid yw'r cais am DCO yn 
cynnwys unrhyw ddatblygiad sy'n ofynnol ar gyfer y Cysylltiad Nwy neu'r Cysylltiad Trydanol 
yn y rhestr waith.  Eglurir y fframwaith caniatáu sy'n berthnasol i'r Prosiect ymhellach yn 
Adran 2. 
Lleoliad y Prosiect 
1.9 
Lleolir y Prosiect ar dir amaethyddol agored sydd tua 2 km i'r gogledd o Gyffordd 46 yr M4 
o fewn ffin weinyddol Dinas a Sir Abertawe (DaSA).  
1.10 
Cyfeirir at y tir y byddai'r Prosiect yn cael ei ddatblygu arno, neu a fyddai'n ofynnol er mwyn 
hwyluso datblygiad y Prosiect, fel "Tir y Gorchymyn".  Mae APL yn ceisio pwerau caffael 
gorfodol (i gaffael tir, i greu hawliau newydd a meddiannu tir dros dro) dros Dir y Gorchymyn 
er mwyn hwyluso'r gwaith o adeiladu a gweithredu'r Prosiect.  
1.11 
Disgrifir y Prosiect yn fanylach yn Adran 4. 
2. 
Y FFRAMWAITH CANIATÁU 
Caniatâd Datblygu o dan Ddeddf Cynllunio 2008 
Y Gwaith Cynhyrchu Pŵer 
2.1 
Byddai gan y Gwaith Cynhyrchu Pŵer allbwn trydanol graddedig o hyd at 299 MW o drydan 
ac felly fe'i ystyrir yn Brosiect Seilwaith o Arwyddocâd Cenedlaethol (“NSIP”) o dan Adran 
15 Deddf Cynllunio 2008 (fel y'i diwygiwyd) (“PA 2008”).  
 
 
 
Abergelli Power 
1.1.0 Cyflwyniad i'r Ymgeisydd 
 
5 
2.2 
O'r herwydd, mae APL yn gwneud cais i'r Ysgrifennydd Gwladol ("SoS") ar gyfer Busnes, 
Ynni a Strategaeth Ddiwydiannol o dan adran 31 PA 2008 am Orchymyn Caniatâd Datblygu 
("DCO") i gael pwerau i adeiladu, gweithredu a chynnal y Gwaith Cynhyrchu Pŵer. 
Datblygiad Cysylltiedig 
2.3 
Mae'r Cysylltiad Nwy a'r Cysylltiad Trydanol yn cynnwys datblygiad sy'n gysylltiedig â'r NSIP 
("datblygiad cysylltiedig").  
2.4 
Mae PA 2008 yn cyfyngu ar ddatblygiad cysylltiedig y gellir ceisio caniatâd amdano o dan 
DCO yng Nghymru i ddatblygiad a gysylltir â gorsaf gynhyrchu â chapasiti sy'n fwy na 
350MW.  Byddai gan y Gwaith Cynhyrchu Pŵer allbwn trydanol graddedig o hyd at 299 MW, 
felly ni ellir cynnwys datblygiad cysylltiedig â'r Gwaith Cynhyrchu Pŵer mewn unrhyw gais 
ar gyfer DCO o dan Ddeddf 2008.  Felly, mae'r cais am DCO yn cynnwys y Gwaith 
Cynhyrchu a lliniaru cysylltiedig fel "datblygiad awdurdodedig" yn unig ac nid yw'n ceisio 
caniatâd datblygu ar gyfer y Cysylltiad Nwy neu'r Cysylltiad Trydanol. 
Deddf Cynllunio Gwlad a Thref 1990 a Gorchymyn Cynllunio Gwlad a Thref (Datblygiad 
Cyffredinol a Ganiateir) 1995 
2.5 
Bydd APL yn ceisio caniatâd cynllunio ar gyfer y Cysylltiad Nwy o dan Ddeddf Cynllunio 
Gwlad a Thref 1990 ("TCPA 1990"). Gellid caniatáu'r Cysylltiad Trydanol naill ai trwy TCPA 
1990 neu fel datblygiad a ganiateir o dan Orchymyn Cynllunio Gwlad a Thref (Datblygiad 
Cyffredinol a Ganiateir) 1995 ("GPDO"). 
Deddf Cymru 2017 
2.6 
Bydd Deddf Cymru 2017 ("WA 2017") yn trosglwyddo pwerau gwneud penderfyniadau gan 
yr SoS (o dan PA 2008) i Lywodraeth Cymru, mewn cysylltiad â gorsafoedd cynhyrchu 
trydan hyd at gapasiti o 350MW.  Fodd bynnag, nid yw'r darpariaethau hyn wedi dod i rym 
eto. Y dyddiad y rhagwelir y bydd datganoli'r pwerau hyn yn dod i rym yw 1 Ebrill 2019. Yn 
unol â hynny, mae'r gyfundrefn ganiatáu ar gyfer y datblygiad awdurdodedig yn parhau i fod 
yn PA 2008.  
Caffael Gorfodol 
2.7 
Yn ogystal â cheisio caniatâd datblygu yn y Gorchymyn ar gyfer y Gwaith Cynhyrchu Pŵer, 
mae APL hefyd yn ceisio pwerau caffael gorfodol dros Dir y Gorchymyn, er mwyn awdurdodi 
caffael tir, defnydd dros dro o dir, creu hawliau newydd parhaol ac atal, gwrthwneud a 
diddymu unrhyw hawliau, cyfyngiadau, hawddfreintiau neu gaethwasanaethau er mwyn 
hwyluso'r gwaith o adeiladu, gweithredu a chynnal a chadw'r Prosiect.  
2.8 
Mae Cynlluniau Tir (Cyfeirnod Dogfen 2.2), Datganiad o Rhesymau (Cyfeirnod Dogfen 4.1) 
a Llyfr Cyfeirio (Cyfeirnod Dogfen 4.3) wedi'u cynnwys gyda'r Cais.  Mae'r Cynlluniau Tir yn 
dangos y tir i'w gaffael, y tir i'w ddefnyddio dros dro a'r tir y ceisir hawliau parhaol drosto. 
Cyfeirir at y tir a ddangosir ar y Cynlluniau Tir fel "Tir y Gorchymyn".  Mae'r Llyfr Cyfeirio yn 
disgrifio'r tir hwn yn fwy manwl ac mae'r Datganiad Rhesymau'n esbonio pam mae pwerau 
caffael gorfodol yn cael eu ceisio yn y Gorchymyn.  
 
 
 
Abergelli Power 
1.1.0 Cyflwyniad i'r Ymgeisydd 
 
6 
2.9 
Mae'r Cynlluniau Gwaith (Cyfeirnod Dogfen 2.3), Cynllun Gosodiad Dangosol y Safle 
(Cyfeirnod Dogfen 2.6) a'r Darluniau Gweddlun Dangosol (Cyfeirnod Dogfen 2.7) yn rhoi 
manylion am y datblygiad y ceisir caniatâd datblygu ar ei gyfer. Dangosir maint y gwaith y 
ceisir caniatâd datblygu ar ei gyfer yn y DCO (ynghyd â therfynau gwyro perthnasol) ar y 
cynlluniau a chyfeirir ato fel "Terfynau'r Gorchymyn".  
3. 
Y BROSES DCO CYN Y CAIS    
3.1 
O dan PA 2008, mae'n ofynnol i APL ymgynghori ar y cais am y DCO ag ystod eang o 
ymgynghoreion, gan gynnwys ymgyngoreion statudol, awdurdodau lleol, perchnogion, 
lesddeiliaid, tenantiaid, y sawl sydd â buddiant yn y tir a'r gymuned leol. Mae cwmpas yr 
ymgynghoriad a gynhaliwyd gan APL yn cwmpasu'r datblygiad awdurdodedig y gwneir cais 
amdano o dan PA 2008 ac mewn cysylltiad â Thir y Gorchymyn y ceisir pwerau caffael 
gorfodol drosto.  Felly mae APL wedi ymgymryd ag ymgynghoriad mewn cysylltiad â'r 
datblygiad awdurdodedig a maint llawn Tir y Gorchymyn.   Roedd yr Adroddiadau 
Gwybodaeth Amgylcheddol Rhagarweiniol (PEIR) a gynhyrchwyd i gyd-fynd â'r 
ymgynghoriad yn darparu gwybodaeth amgylcheddol ragarweiniol mewn cysylltiad ag 
effeithiau arwyddocaol tebygol y Prosiect yn gyffredinol, a'r Gwaith Cynhyrchu Pŵer, y 
Cysylltiad Trydanol a'r Cysylltiad Nwy fel elfennau ar wahân o'r Prosiect. 
3.2 
Mae APL wedi cynnal ymgynghoriad cyn y cais ar y Prosiect yn unol â Rhan 5, Pennod 2 
PA 2008, gan gynnwys yr ymgynghoriad sy'n ofynnol o dan Adrannau 42, 47 a 48 a'r 
hysbysiad a dyletswyddau eraill o dan PA 2008 a'r Rheoliadau perthnasol (gan gynnwys y 
Rheoliadau Cynllunio Seilwaith (Asesiad o'r Effaith Amgylcheddol) 2009).  Yn ogystal, mae 
APL wedi ystyried ac wedi cydymffurfio â chyfarwyddyd perthnasol a gyhoeddwyd gan yr 
Ysgrifennydd Gwladol a'r Arolygiaeth Gynllunio wrth gynnal ei ymgynghoriad cyn y cais.  
3.3 
Cynhaliwyd Ymgynghoriad ar y Prosiect gan APL ers mis Mehefin 2014, ar ffurf camau 
lluosog ymgynghori anstatudol a dau gyfnod o ymgynghori statudol.  Yn ystod bob cam, 
mae APL wedi ymgynghori'n rheolaidd â CCS, sef yr awdurdod cynnal ar gyfer y Prosiect, 
yn ogystal â rhanddeiliaid allweddol megis Cyfoeth Naturiol Cymru (“NRW”).  Yn ogystal, 
mae APL wedi ymgysylltu'n weithredol â thirfeddianwyr a'r rhai hynny sydd â buddiant yn y 
tir y mae'r Prosiect yn effeithio arnynt.  
3.4 
Ynghyd â'r Cais, mae Adroddiad Ymgynghori (Cyfeirnod Dogfen 5.1.0) (Tabl 1) sy'n 
esbonio'r ymgynghoriad cyn y cais a wnaed yn ogystal â'r ystyriaeth mae APL wedi'i rhoi i 
ymatebion i'r ymgynghoriad wrth lunio'r Cais.  
3.5 
Darperir rhagor o wybodaeth ar y prosesau y mae'r Arolygiaeth Gynllunio yn eu dilyn ar ôl i 
APL gyflwyno'r Cais yn adran 7 isod.  Hefyd dylid cyfeirio at y wybodaeth ar wefan yr 
Arolygiaeth Gynllunio: http://infrastructure.planningportal.gov.uk/ 
4. 
MANYLION Y PROSIECT  
4.1 
Fel yr eglurir uchod, mae'r Prosiect yn cynnwys y Gwaith Cynhyrchu Pŵer, y Cysylltiad Nwy 
a'r Cysylltiad Trydanol. 
4.2 
Cyflwynir disgrifiad cryno o'r elfennau a gynhwysir yn y Prosiect isod.  Mae rhagor o fanylion 
am yr elfennau hyn i'w gweld ym Mhennod 3 y Datganiad Amgylcheddol (ES) (Cyfeirnod 
Dogfen 6.1).  
 
 
 
Abergelli Power 
1.1.0 Cyflwyniad i'r Ymgeisydd 
 
7 
Y Gwaith Cynhyrchu Pŵer 
4.3 
Mae'r Gwaith Cynhyrchu Pŵer yn cynnwys y Cyfarpar Cynhyrchu, Man Storio, Ffordd 
Fynediad, Llecyn Lliniaru'r Effaith ar Ecoleg a pharcio a draenio parhaol, fel sydd wedi'i 
egluro ymhellach isod.  
4.4 
Mae Atodlen 1 i'r Gorchymyn drafft (Cyfeirnod Dogfen 3.1) yn cyflwyno disgrifiad ffurfiol y 
Gwaith Cynhyrchu Pŵer.  Dangosir y gwaith hwn ar y Cynlluniau Gwaith (Cyfeirnod Dogfen 
2.3). 
4.5 
Dangosir lleoliad y Gwaith Cynhyrchu Pŵer ar y Cynlluniau Tir (Cyfeirnod Dogfen 2.2) a 
dangosir y gwahanol elfennau a gynhwysir yn y Gwaith Cynhyrchu Pŵer ar y Cynlluniau 
Gwaith (Cyfeirnod Dogfen 2.3).  
4.6 
Ceisir caniatâd datblygu ar gyfer y Gwaith Cynhyrchu Pŵer gan gais am DCO o dan PA 
2008.  
Cyfarpar Cynhyrchu 
4.7 
Byddai un Generadur Tyrbin Nwy yn cael ei ddefnyddio i gynhyrchu hyd at 299 MW, â stac 
ffliw allyriadau a fyddai rhwng 35m a 45m o uchder.  
4.8 
Byddai'r Cyfarpar Cynhyrchu hefyd yn cynnwys: cwrt trawsnewidydd trydanol, gorsaf derbyn 
nwy naturiol, generadur argyfwng, tanciau dŵr, ystafell reoli, oerwyr gwyntyll adain ac 
adeiladau a strwythurau cymorth.  
Llecyn Storio 
4.9 
Darperir Llecyn Storio dros dro yn ystod y cyfnod adeiladu i storio deunyddiau, offer a 
chyfarpar yn ogystal â chynnwys llety a chyfleusterau lles y safle, llefydd parcio ceir dros 
dro a ffensys dros dro Darperir y Llecyn Storio gerllaw Safle'r Cyfarpar Cynhyrchu. Mae 
angen llecyn parhaol bach o fewn y Llecyn Storio ar gyfer cynnal a chadw yn ystod cyfnod 
gweithredol y Prosiect. 
Ffordd Fynediad 
4.10 
Caiff Ffordd Fynediad i Safle'r Cyfarpar Cynhyrchu o'r B4489 ei ffurfio trwy uwchraddio 
ffordd fynediad bresennol rhwng cyffordd B4489 a'r Isorsaf ac adeiladu adran newydd o 
ffordd o'r Isorsaf i Safle'r Cyfarpar Cynhyrchu; 
Llecyn Liniaru'r Effaith ar Ecoleg 
4.11 
Dyrannwyd llecyn o fewn Tir y Gorchymyn fel modd o liniaru ar gyfer colli cynefinoedd 
oherwydd bod tir yn cael ei gymryd yn barhaol yn sgil adeiladu a gweithredu'r Prosiect. 
 
Parcio Ceir 
 
 
 
Abergelli Power 
1.1.0 Cyflwyniad i'r Ymgeisydd 
 
8 
4.12 
Yn ystod y gwaith adeiladu, byddai maes parcio digonol yn cael ei ddarparu o fewn y Llecyn 
Storio. Yn ystod y cyfnod gweithredu, byddai maes parcio ar gyfer staff gweithredol a 
chynnal yn cael ei ddarparu yn Safle'r Cyfarpar Cynhyrchu. 
Goleuadau a Ffensys Diogelwch  
4.13 
Byddai colofnau goleuo'n cael eu codi o amgylch perimedr y Cyfarpar Cynhyrchu er mwyn 
darparu goleuadau diogelwch a goleuadau i weithio'n ddiogel dan amgylchiadau tywyll. 
Byddai'r colofnau goleuo oddeutu 8m o uchder ac yn cael eu lleoli â bylchau cyfartal 
rhyngddynt o gwmpas perimedr Safle'r Cyfarpar Cynhyrchu.  
Draenio 
4.14 
Bydd ar yr Prosiect angen system draenio dŵr budr y safle, a system draenio dŵr olewog. 
Hefyd bydd system draenio dŵr wyneb yn ofynnol i ddraenio'r safle yn ddigonol ac atal 
pyllau rhag ffurfio. Er mwyn atal dŵr wyneb rhag gorlifo Safle'r Prosiect, bydd ffosydd 
draenio yn cael eu gosod o gwmpas perimedr esgynnol y safle. 
Y Cysylltiad Trydanol a'r Cysylltiad Nwy 
4.15 
Mae'r Cysylltiad Trydanol a'r Cysylltiad Nwy yn cynnwys datblygiad cysylltiedig y ceisir 
caniatâd cynllunio amdano o dan TCPA 1990 ar gyfer y Cysylltiad Nwy â'r Cysylltiad 
Trydanol naill ai'n cael ei ganiatáu trwy TCPA 1990 neu fel datblygiad a ganiateir o dan y 
GPDO.  Ni cheisir caniatâd datblygu ar gyfer y Cysylltiad Trydanol a'r Chysylltiad Nwy o 
fewn y DCO. 
Y Cysylltiad Trydanol 
4.16 
Bydd y Cysylltiad Trydanol yn cynnwys cebl trydanol tanddaearol i allforio pŵer o'r Cyfarpar 
Cynhyrchu i'r NETS yn yr Isorsaf.  Bydd hyn yn cynnwys cebl 400 kV, oddeutu 900m o hyd, 
o Safle'r Cyfarpar Cynhyrchu i gilfach cyfarpar switsio wedi'i hinswleiddio rhag nwy ("GIS") 
o fewn yr Is-orsaf.  
Y Cysylltiad Nwy 
4.17 
Bydd y Cysylltiad Nwy yn cynnwys cysylltiad piblinell nwy tanddaearol newydd i ddod â nwy 
naturiol i'r Cyfarpar Cynhyrchu o rwydwaith nwy pwysedd uchel presennol y System 
Drawsyrru Genedlaethol.  Bydd y Cysylltiad Nwy yn cynnwys Gosodiad Ar Ben Tir ("AGI") 
sy'n cynnwys Cyfleuster Maglu ("PTF") Mesurydd Archwilio Piblinell ("PIG") ynghyd â 
Chysylltiad Isafswm Gwaredu ("MOC"), a Phiblinell Nwy a osodir i'r orsaf sy'n derbyn nwy 
yn Safle'r Cyfarpar Cynhyrchu. 
5. 
YR YMGEISYDD   
5.1 
APL yw'r ymgeisydd ar gyfer y Prosiect. Mae APL wedi'i gofrestru yn Lloegr (Rhif Cwmni 
8190497) ac mae'n is-gwmni sy'n eiddo i Drax Group ccc (Drax), Rhif Cwmni 05562053. 
5.2 
Mae swyddfa gofrestredig APL yng Ngorsaf Bŵer Drax, Drax, Selby, Gogledd Swydd Efrog, 
y Deyrnas Unedig, YO8 8PH. 
 
 
 
Abergelli Power 
1.1.0 Cyflwyniad i'r Ymgeisydd 
 
9 
5.3 
Mae Drax yn gyfrifol am gynhyrchu 6% o drydan y DU, yn bennaf trwy orsaf bŵer Drax yn 
Selby. Mae Drax yn un o gynhyrchwyr ynni mwyaf y Deyrnas Unedig ac mae'n ymrwymo i 
helpu i leihau allyriadau carbon, gan ddisodli mwy o lo oddi ar y system a darparu cymorth 
system ychwanegol i lenwi'r bylchau a grëir gan ynni adnewyddadwy ysbeidiol a hybu 
diogelwch y cyflenwad. 
5.4 
Fe wnaeth Drax gaffael APL gan Watt Power Limited (Watt Power) yn 2016. Yn flaenorol 
roedd Stag Energy Development Company Ltd (Stag Energy) yn darparu gwasanaethau 
rheoli i Watt Power mewn perthynas ag APL. Mae Stag Energy yn parhau i ddarparu 
adnoddau i APL trwy gytundeb gwasanaethau rheoli. Sefydlwyd Stag Energy yn 2002 ac 
mae'r cwmni'n elwa o brofiad sylweddol o fewn tîm sydd wedi creu a chyflenwi dros 10,000 
MW o brosiectau cynhyrchu pŵer a seilwaith cysylltiedig ledled y byd, ac mae 2,500 MW o 
hynny wedi ei gyflenwi yn y DU. 
5.5 
Ar hyn o bryd mae gan Drax dri phrosiect cynhyrchu pŵer tebyg sydd naill ai eisoes wedi 
cael caniatâd o dan y broses PA 2008 neu sy'n cael eu datblygu drwy'r broses honno. 
5.6 
Y 
prosiectau 
hynny 
yw: 
Progress 
Power 
Ltd 
yn 
Eye 
Airfield 
yn 
Suffolk 
(www.progresspower.co.uk): 
Hirwaun 
Power 
Ltd 
yn 
Hirwaun 
yn 
Ne 
Cymru 
(www.hirwaunpower.co.uk): a Millbrook Power Ltd yn Rookery South, ger Stewartby, Swydd 
Bedford (www.millbrookpower.co.uk). Rhoddwyd Caniatâd Datblygiad i'r ddau brosiect a 
restrwyd gyntaf ym mis Gorffennaf 2015. Dechreuodd Archwiliad o Gais DCO Millbrook 
Power Ltd ar 13 Mawrth 2018. 
5.7 
Mae APL wedi ymrwymo i ddatblygu asedau i ategu ymgyrch Llywodraeth y DU i sicrhau 
economi carbon isel.  Mae APL yn cydnabod yr angen i gydbwyso materion masnachol â'r 
manteision a phryderon amgylcheddol sy'n gysylltiedig â phrosiectau ynni ac mae'n credu 
y gellir sirhau'r cydbwysedd hwn yn gyfrifol.  Byddai'r Prosiect yn cael ei ddylunio a'i 
ddatblygu hyd at safonau diogelwch ac amgylcheddol o ansawdd uchel. 
5.8 
Ceir rhagor o wybodaeth am y cwmnïau y cyfeirir atynt uchod yn www.abergellipower.co.uk 
or www.drax.com. 
5.9 
Mae APL wedi penodi'r canlynol fel ei ymgynghorwyr allanol mewn perthynas â'r Prosiect: 
▪ AECOM – gwasanaethau amgylcheddol; 
▪ Peter Brett Associates – gwasanaethau cynllunio; 
▪ Carter Jonas Limited – gwasanaethau cyfeirio tir; 
▪ WSP – gwasanaethau peiriannu; 
▪ Grasshopper – cysylltiadau cyhoeddus; a 
▪ Pinsent Masons LLP – gwasanaethau cyfreithiol. 
 
 
 
Abergelli Power 
1.1.0 Cyflwyniad i'r Ymgeisydd 
 
10 
6. 
DOGFENNAU'R CAIS A'U CYDYMFFURFIAETH Â GOFYNION DEDDFWRIAETHOL 
6.1 
Mae Tabl 1 isod yn darparu canllaw i'r dogfennau y mae APL yn eu cyflwyno fel rhan o'r 
Cais hwn. Yn ogystal â darparu rhestr o brif ddogfennau'r cais, mae hefyd yn nodi lle mae 
dogfennau'n cael eu cyflwyno er mwyn cydymffurfio â gofynion deddfwriaethol neu bolisi 
perthnasol.  
6.2 
Mae'r gofynion deddfwriaethol ar gyfer ceisiadau am DCO yn cael eu cynnwys yn bennaf 
yn y PA 2008, a'r rheoliadau dilynol: 
▪ Rheoliadau 
Cynllunio 
Seilwaith 
(Ceisiadau: 
Ffurflenni 
a 
Gweithdrefnau 
Rhagnodedig) 2009 (fel y'u diwygiwyd) (y "Rheoliadau APFP"); a'r  
▪ Rheoliadau Cynllunio Seilwaith (Asesu Effaith Amgylcheddol) 20091 ("Rheoliadau 
EIA").  
6.3 
Mae Rheoliad 5 yn Rheoliadau APFP yn nodi'r dogfennau y mae'n rhaid i bob cais am 
ganiatâd datblygu eu cynnwys ac mae Rheoliad 6 yn nodi'r dogfennau y mae'n rhaid i'r 
mathau penodol o geisiadau am ganiatâd datblygu eu cynnwys - mae'r rhai sy'n ymwneud 
â gorsafoedd cynhyrchu yn berthnasol i'r Prosiect.  Mae'r cyfeiriadau yn Nhabl 1 isod megis 
"Rheol 5(2)(b)" yn ymwneud â Rheoliadau APFP ac mae'r rhai hynny megis "A.37(3)(c)" yn 
ymwneud â PA 2008.  
6.4 
Mae rheoliad 5 o Reoliadau APFP yn cynnwys categori a ddisgrifir fel "unrhyw ddogfennau 
eraill yr ystyrir eu bod yn angenrheidiol i ategu'r cais" (Rheol 5(2)(q)). Yn yr un modd mae 
Rheoliad 5 hefyd yn caniatáu i APL gyflwyno cynlluniau, lluniadau a trawsluniau eraill sy'n 
angenrheidiol i ddisgrifio'r Prosiect (Rheol 5(2)(o)). Felly, nid yw'r dogfennau a ddarperir gan 
APL ac sydd wedi'u nodi fel rhai sy'n ymwneud â'r ddau baragraff hynny o Reoliadau APFP 
yn statudol ofynnol ond dyma'r rhai y mae APL yn ystyried eu bod yn angenrheidiol i ategu'r 
Cais.  
6.5 
Mae'r Cais a gyflwynwyd ar gyfer y Prosiect yn cydymffurfio â gofynion PA 2008, Rheoliadau 
APFP, Rheoliadau EIA a chyfarwyddyd perthnasol SoS a'r Arolygiaeth Gynllunio, gan 
gynnwys yn benodol Nodyn Cyngor 6 yr Arolygiaeth Gynllunio (Paratoi a chyflwyno 
dogfennau cais, a ailgyhoeddwyd ym mis Chwefror 2017)  
 
                                                      
 
11 
 
Tabl 1 Canllaw i Ddogfennau'r Cais am DCO 
Mae'r tabl hwn yn rhoi canllaw i'r holl ddogfennau a gyflwynir fel rhan o Gais am DCO Abergelli Power.  
Cyfeirnod 
Dogfen 
sy'n Rhan o'r Cais 
Enw Dogfen sy'n Rhan o'r Cais 
Gofyniad Statudol / Arall am y Ddogfen  
Categori 1 
Ffurflen Gais 
 
1.1.0 
Cyflwyniad i'r Ymgeisydd a'r Cais (gan gynnwys 
mynegai dogfennau) (y ddogfen hon) 
 
Cof. 5(2)(q) 
1.1.1 
Cyflwyniad i'r Ymgeisydd a'r Cais (gan gynnwys 
mynegai dogfennau) (Cyfieithiad Cymraeg) (y 
ddogfen hon) 
 
Cof. 5(2)(q) 
1.2 
Ffurflen gais 
Cof. 5(1) ac A.37(3)(b) PA 2008  
 
1.3 
Copïau o hysbysiadau mewn papurau newydd 
Cof. 5(2)(q) Cof 5(1) APFP 
 
1.4 
Geirfa'r Prosiect  
Cof. 5(2)(q) 
Categori 2 
Cynlluniau / Lluniadau / Trawsluniau 
 
 
2.1 
Cynllun y Lleoliad 
 
Cof. 5(2)(o) 
2.2 
Cynlluniau Tir 
 
Cof. 5(2)(i) 
2.3 
Cynlluniau Gwaith 
Cof. 5(2)(j) 
2.4 
Cynlluniau Hawliau Tramwy, Strydoedd a Mynediad 
Cof. 5(2)(k) 
2.5 
Cynllun Trefn Bresennol y Safle 
 
Cof. 5(2)(o) 
2.6 
Cynllun Dangosol Trefn y Safle 
 
Cof. 5(2)(o) 
2.7 
Lluniadau Gweddlun Dangosol 
 
Cof. 5(2)(o) 
 
 
 
Abergelli Power 
1.1.0 Cyflwyniad i'r Ymgeisydd 
 
12 
Mae'r tabl hwn yn rhoi canllaw i'r holl ddogfennau a gyflwynir fel rhan o Gais am DCO Abergelli Power.  
Cyfeirnod 
Dogfen 
sy'n Rhan o'r Cais 
Enw Dogfen sy'n Rhan o'r Cais 
Gofyniad Statudol / Arall am y Ddogfen  
2.8 
Cynllun Dangosol y Cysylltiadau Nwy a Thrydan 
 
2.9 
Cynllun Gwrychoedd 
 
Categori 3 
Gorchymyn Caniatâd Datblygu Drafft 
 
3.1 
Gorchymyn Caniatâd Datblygu Arfaethedig Drafft 
 
Cof. 5(2)(b) 
3.2 
Memorandwm Esboniadol y Gorchymyn Drafft 
 
Cof. 5(2)(c) 
Categori 4 
Gwybodaeth ynghylch Caffael Gorfodol 
 
4.1 
Datganiad o Resymau 
 
Cofg. 5(2)(h) 
4.2 
Datganiad Cyllid 
 
Cof. 5(2)(h) 
4.3 
Llyfr Cyfeirio 
 
Cof. 5(2)(d) 
Categori 5 
Adroddiadau / Datganiadau 
 
5.1.0 
Adroddiad Ymgynghori 
 
Cof 5(2)(q) ac a37(3)(c) PA 2008 
5.1.1 
Crynodeb Gweithredol yr Adroddiad Ymgynghori 
(Cyfieithiad Cymraeg) 
 
Cof 5(2)(q) ac a37(3)(c) PA 2008 
5.2.0 
Atodiadau'r Adroddiad Ymgynghori 
Cof 5(2)(q) ac a37(3)(c) PA 2008 
 
 
 
Abergelli Power 
1.1.0 Cyflwyniad i'r Ymgeisydd 
 
13 
Mae'r tabl hwn yn rhoi canllaw i'r holl ddogfennau a gyflwynir fel rhan o Gais am DCO Abergelli Power.  
Cyfeirnod 
Dogfen 
sy'n Rhan o'r Cais 
Enw Dogfen sy'n Rhan o'r Cais 
Gofyniad Statudol / Arall am y Ddogfen  
5.3 
Datganiad ynghylch Niwsans Statudol (a79 (1) Deddf 
Diogelu'r Amgylchedd 1990) 
Cof. 5(2)(f) 
5.4 
Manylion Caniatadau a Thrwyddedau Eraill sy'n 
Ofynnol 
 
Cof. 5(2)(q) a pharagraff 4.10 NPS EN-1 
5.5 
Adroddiad Dim Effeithiau Sylweddol 
Cof. 5(2)(g) a Rheoliadau Cadwraeth Cynefinoedd a 
Rhywogaethau 2017 
 
Categori 6 
Asesiad o'r Effaith Amgylcheddol a Gwybodaeth am Reoliadau Cynefinoedd 
 
6.1 
Datganiad Amgylcheddol 
Cof. 5(2)(a) a'r Rheoliadau Cynllunio Seilwaith (Asesiad o'r 
Effaith Amgylcheddol) 2009.  
 
Mae Dogfen Cyfeirnod 6.1 yn cynnwys y canlynol ynddi: 
 
(i) Asesiad o unrhyw effeithiau ar safleoedd neu nodweddion 
cadwraeth natur (ac ati), yn ES Pennod 8 Ecoleg (Cof.5(2)(l)); ac 
 
(ii) Asesiad o unrhyw effeithiau ar safleoedd neu nodweddion yr 
amgylchedd hanesyddol, ym Mhennod 13 Amgylchedd 
Hanesyddol (Cof.(5)(2)(m)). 
 
6.2 
Atodiadau'r Datganiad Amgylcheddol 
Y Rheoliadau Cynllunio Seilwaith (Asesiad o'r Effaith 
Amgylcheddol) 2009 (y "Rheoliadau EIA").  
 
Mae Dogfen Cyfeirnod 6.2 yn cynnwys y canlynol ynddi:  
 
 
 
Abergelli Power 
1.1.0 Cyflwyniad i'r Ymgeisydd 
 
14 
Mae'r tabl hwn yn rhoi canllaw i'r holl ddogfennau a gyflwynir fel rhan o Gais am DCO Abergelli Power.  
Cyfeirnod 
Dogfen 
sy'n Rhan o'r Cais 
Enw Dogfen sy'n Rhan o'r Cais 
Gofyniad Statudol / Arall am y Ddogfen  
 
Adroddiad cwmpasu effaith amgylcheddol a barn gwmpasu fel 
Atodiadau 4.1 a 4.2 (Cof.5(2)(a)).  
 
Asesiad o Ganlyniadau Llifogydd fel Atodiad 9.1 (Cof.5(2)(e)).  
 
6.3 
Ffigurau'r Datganiad Amgylcheddol  
Cof. 5(2)(a), (5(2)(l) a 5(2)(m) a'r Rheoliadau Cynllunio Seilwaith 
(Asesiad o'r Effaith Amgylcheddol) 2009 (y "Rheoliadau EIA").  
 
6.4.0 
Crynodeb 
Annhechnegol 
o'r 
Datganiad 
Amgylcheddol 
Y Rheoliadau Cynllunio Seilwaith (Asesiad o'r Effaith 
Amgylcheddol) 2009 (y "Rheoliadau EIA").  
 
6.4.1 
Crynodeb 
Annhechnegol 
o'r 
Datganiad 
Amgylcheddol (Cyfieithiad Cymraeg) 
Rheoliadau Cynllunio Seilwaith (Asesu Effaith Amgylcheddol) 
2009 ("Rheoliadau EIA").  
 
Categori 7 
Ffotograffau 
 
7.1 
Ffotogyfosodiadau 
 
Cof. 5(2)(q) 
7.2 
Cynllun Adnabod Lleoliadau Ffotogyfosodiadau a 
Chyfarwyddiadau Ffotograffau 
 
Cof. 5(2)(q) 
7.3 
Mynegai Ffotograffau 
 
Cof. 5(2)(q) 
Categori 8  
Heb ei Ddefnyddio 
 
 
 
Abergelli Power 
1.1.0 Cyflwyniad i'r Ymgeisydd 
 
15 
Mae'r tabl hwn yn rhoi canllaw i'r holl ddogfennau a gyflwynir fel rhan o Gais am DCO Abergelli Power.  
Cyfeirnod 
Dogfen 
sy'n Rhan o'r Cais 
Enw Dogfen sy'n Rhan o'r Cais 
Gofyniad Statudol / Arall am y Ddogfen  
 
- 
- 
- 
Categori 9  
Gwybodaeth Ychwanegol ar gyfer Mathau Penodol o Seilwaith 
 
9.1 
Datganiad ynghylch y Cysylltiad â'r Grid 
 
Cof. 5(2)(p) a Chof. 6(1)(a)(i) 
9.2 
Datganiad ynghylch y Cysylltiad Nwy 
 
Cof. 5(2)(p) a Chof. 6(1)(a)(ii) 
Categori 10 
Dogfennau Eraill 
 
10.1.0 
Datganiad Cynllunio 
 
Cof. 5(2)(q) 
10.1.1 
Crynodeb Gweithredol o'r Datganiad Cynllunio 
(Cyfieithiad i'r Gymraeg) 
 
Cof. 5(2)(q) 
10.2 
Datganiad ynghylch Egwyddorion Dylunio 
 
Cof. 5(2)(q) 
10.3 
Datganiad o Benawdau Telerau Arfaethedig ar gyfer 
Cytundeb yn Unol ag adran 106 TCPA 1990  
Cof. 5(2)(q) 
 
 
16 
 
7. 
Y CAIS AM DCO A'I BROSES ARCHWILIO 
7.1 
Ar ôl i APL gyflwyno'r Cais, mae'r broses ar gyfer ei ystyried fel sy'n dilyn: 
7.1.1 
Mae gan yr Ysgrifennydd Gwladol 28 diwrnod o'r dyddiad y gwneir y Cais i 
benderfynu a ddylid ei dderbyn i'w archwilio. 
7.1.2 
Yn dilyn derbyn hynny gan yr Ysgrifennydd Gwladol, bydd APL yn cynnal ei ymarfer 
ôl-dderbyn a dyletswyddau hysbysu.  Mae hyn yn cynnwys rhybuddion a 
hysbysebion mewn papur newyddion lleol, papur newyddion cenedlaethol a'r 
London Gazette, pob un yn cadarnhau manylion penodol gan gynnwys bod y Cais 
wedi'i dderbyn a sut y gellir cynnig sylwadau amdano, yn ogystal ag hysbysiadau i 
ymgyngoreion statudol amrywiol. 
7.1.3 
Yna bydd yr Ysgrifennydd Gwladol yn penodi un neu fwy o 'arolygwyr archwilio' (a 
elwir yn Awdurdod Archwilio) i archwilio'r Cais.  Bydd yr Awdurdod Archwilio yn 
ystyried dogfennau'r Cais a'r sylwadau ac yn gwahodd pob parti i fynychu 'cyfarfod 
rhagarweiniol', gan nodi'r hyn y mae'r awdurdod archwilio'n ystyried yw'r prif 
faterion, ac amserlen ddrafft ar gyfer ei archwilio. 
7.1.4 
Yn ystod neu cyn y cyfarfod rhagarweiniol, gall cyfranogwyr wneud sylwadau 
ynghylch sut y dylid archwilio'r Cais. Nid yw'r cyfarfod rhagarweiniol yn ystyried 
materion o sylwedd sy'n ymwneud â'r Cais. 
7.1.5 
Yn dilyn y cyfarfod rhagarweiniol, bydd yr Awdurdod Archwilio yn cyhoeddi 
amserlen archwilio ac mae hefyd yn debygol o gyhoeddi set gychwynnol o 
gwestiynau ysgrifenedig.  Bydd yr amserlen yn rhoi manylion ynghylch terfynau 
amser ar gyfer cyflwyno sylwadau ysgrifenedig, gan sylwi ar sylwadau eraill, ateb 
cwestiynau'r awdurdod archwilio a rhoi sylwadau ar atebion pobl eraill.  Gellir trefnu 
gwrandawiadau ar yr adeg hon, neu efallai y bydd y rhain yn cael eu cynnal yn nes 
ymlaen, a gall yr awdurdod archwilio gyhoeddi rhagor o gwestiynau a cheisiadau 
am wybodaeth.  Mae rhagor o wybodaeth ynghylch cyfrannau at archwilio'r Cais i'w 
chael ar wefan yr Arolygiaeth Gynllunio, gan gynnwys yn y Nodiadau Cyngor y mae 
wedi eu cyhoeddi. 
7.1.6 
Bydd y cyfnod archwilio (sy'n cynnwys cyflwyno'r holl ddeunydd ysgrifenedig yn 
ogystal â chynnal gwrandawiadau ac ymweliadau â'r safle) yn dechrau o'r diwrnod 
ar ôl dyddiad y cyfarfod rhagarweiniol ac mae'n rhaid iddo gymryd dim mwy na chwe 
mis.  Ni ellir ymestyn hyn heb awdurdodiad yr Ysgrifennydd Gwladol. 
7.1.7 
Yn dilyn diwedd y cyfnod archwilio o chwe mis, rhaid i'r awdurdod archwilio gyflwyno 
adroddiad i'r Ysgrifennydd Gwladol o fewn tri mis.  Yna bydd gan yr Ysgrifennydd 
Gwladol dri mis arall i wneud penderfyniad ynghylch Cais. 
7.1.8 
Mae gan Gyngor Dinas a Sir Abertawe rôl bwysig gyfraniad pwysig iawn i'w wneud 
at broses y DCO. Fe'u gwahoddir gan yr Ysgrifennydd Gwladol i roi sylwadau ar 
ansawdd proses ymgynghori APL, i gynhyrchu Adroddiad Effaith Lleol ynghylch y 
Prosiect a chynnig ei sylwadau ei hun i'r Awdurdod Archwilio ynghylch y Cais.  
7.1.9 
Mae APL yn croesawu gohebiaeth gan bartïon a chanddynt fuddiant mewn 
perthynas â'r Prosiect - dylid cyfeirio cwestiynau sy'n ymwneud â'r broses archwilio 
i'r Arolygiaeth Gynllunio.  
