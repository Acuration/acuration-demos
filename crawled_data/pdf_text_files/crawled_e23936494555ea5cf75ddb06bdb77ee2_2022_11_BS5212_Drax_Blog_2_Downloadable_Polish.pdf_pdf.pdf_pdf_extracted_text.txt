26 sierpnia 2022 r.
ZRÓWNOWAŻONA BIOENERGIA
Najważniejsze informacje
•  Nieporozumienia dotyczące roli, jaką pierwotna biomasa drzewna odgrywa 
w dostarczaniu bezpiecznej, niezawodnej i odnawialnej energii, będą miały 
negatywne i poważne skutki w całej Europie i na świecie.
•  Planowane zmiany polityki w Europie stwarzają ryzyko wzrostu kosztów 
ogrzewania oraz zagrażają bezpieczeństwu energetycznemu i osiągnięciu 
kluczowych celów klimatycznych, potencjalnie szkodząc zdrowiu lasów na 
całym świecie.
•  Propozycje Parlamentu Europejskiego dotyczące wprowadzenia limitu i zakazu 
dotacji na wykorzystanie pozostałości po zbiorach ze zrównoważonych źródeł 
biomasy są wadliwe i będą miały negatywny wpływ na zdolność Europy do 
osiągnięcia celów w zakresie dekarbonizacji.
•  Biomasa nie powinna być pozyskiwana z kłód tartacznych o wysokiej jakości 
i wartości. Decyzje polityczne UE dotyczące pierwotnej biomasy drzewnej 
powinny o to zadbać, a nie ograniczać zrównoważone źródła biomasy, takie jak 
pozostałości po zbiorach lub produkty uboczne gospodarki leśnej.
•  Bez rynku dla drewna o niskiej jakości lub wartości właściciele gruntów mają 
mniejszą motywację do inwestowania w zrównoważone praktyki leśne, co 
negatywnie wpływa na ogólny stan zdrowia lasów i zwiększa ryzyko wystąpienia 
w nich szkodników, chorób i pożarów.
Wprowadzenie ograniczeń w celu zmniejszenia wykorzystania pierwotnej biomasy 
drzewnej nie zatrzyma pozyskiwania drewna, które jest napędzane głównie przez 
sektory produktów z drewna litego o długiej żywotności.
Zdrowe lasy potrzebują rynków
Wykorzystanie niskiej jakości drewna klasy paliwowej do produkcji biomasy ma 
sens komercyjny i środowiskowy.
Biomasa jest zdecydowanie największym źródłem 
energii odnawialnej w UE. W 2020 r. biomasa stała – 
zrębki drzewne, pellet i odnawialne materiały odpadowe 
– odpowiadała za 40% ostatecznego zużycia energii 
odnawialnej.
Biomasa stała, podobnie jak pellet drzewny, pochodzi z drewna niskiej jakości 
lub wartości, pozyskiwanego z lasów użytkowych prowadzonych zgodnie z 
założeniami aktywnej gospodarki leśnej. Sprzedaż takiego drewna stanowi ważne 
źródło dochodów dla leśników komercyjnych praktykujących zrównoważoną 
gospodarkę leśną. Jednak proponowane zmiany w unijnej dyrektywie w sprawie 
odnawialnych źródeł energii (RED III) doprowadzą do niezamierzonych 
konsekwencji dla zrównoważonego leśnictwa i sektora energetycznego.
Motywacja do aktywnej gospodarki leśnej
Drewno niskiej jakości lub wartości, wykorzystywane przez sektor biomasy, 
obejmuje pozostałości po praktykach takich jak cięcia pielęgnacyjne – okresowe 
wycinanie części lasu w celu promowania zdrowego, dynamicznego wzrostu. Jest 
to ważny element aktywnej gospodarki leśnej. Mniejsza liczba drzew oznacza 
mniejszą konkurencję o światło, wodę i składniki odżywcze, natomiast usuwanie 
drzew słabych i chorych chroni las przed rozprzestrzenianiem się szkodników.
Mniejsza konkurencja i zagrożenie pomagają właścicielom gruntów pozyskiwać 
więcej wysokowartościowych kłód, które mogą być sprzedawane na potrzeby 
sektora budownictwa i innych sektorów wykorzystujących produkty z drewna 
litego. Ta dynamika rynku sprawia, że kłody tartaczne są zbyt drogie, aby 
wykorzystywać je do produkcji pelletu z biomasy.
Przerzedzanie minimalizuje także ryzyko wystąpienia pożarów lasu, maksymalizuje 
sekwestrację dwutlenku węgla i wspiera bioróżnorodność. Na przykład 
w południowo-wschodnich Stanach Zjednoczonych przerzedzanie lasów pomogło 
przywrócić siedliska rzadkich i zagrożonych gatunków, które doskonale czują się 
w otwartych lasach sosnowych.
Drewno usunięte poprzez przerzedzanie obejmuje kłody, które są zbyt małe, 
zniekształcone lub po prostu nieodpowiednie do sprzedaży jako kłody tartaczne, 
a także wierzchołki drzew i gałęzie.
Propozycje Parlamentu Europejskiego w ramach dyrektywy RED III mylnie 
włączyłyby zarówno wartościowe kłody tartaczne, jak i drewno niskiej jakości do 
unijnej klasyfikacji „pierwotnej biomasy drzewnej”.
Propozycje te wprowadziłyby również skrajne ograniczenia w sposobach 
rozliczania roli energii produkowanej z pierwotnej biomasy drzewnej w realizacji 
celów z zakresu energii odnawialnej. Będzie to miało negatywny wpływ na rynek 
drewna niskiej wartości i zmniejszy motywację ekonomiczną do prowadzenia 
zrównoważonej gospodarki leśnej. Propozycje wprowadzenia limitu i „stopniowego 
wycofywania” tego typu materiału zahamują cały wzrost sektora, co jest 
sprzeczne z powszechnie panującymi na świecie poglądami, że zapotrzebowanie 
na zrównoważoną biomasę będzie rosło do 2050 roku.
Dlaczego rynki są tak ważne?
Bez rynku dla drewna niższej jakości lub wartości spada motywacja do 
prowadzenia zrównoważonej gospodarki leśnej. Zwiększa to ryzyko wystąpienia 
szkodników, chorób i pożarów lasów, a także stanowi zagrożenie dla 
długoterminowego zdrowia lasu. Drewno, które zostałoby usunięte w ramach cięć 
pielęgnacyjnych lub wycinki, może zostać pozostawione na miejscu i zgnić lub 
zostać spalone.
W Kolumbii Brytyjskiej właściciele lasów zgodnie z prawem muszą pozbywać się 
odpadów drzewnych, co oznacza, że miliony ton drewna są spalane, uwalniając do 
atmosfery szacunkowo 3 miliony ton CO2 rocznie.
Sektor biomasy działa już od dawna w Europie i Ameryce 
Północnej; regionach, w których wylesianie nie stanowi 
obecnie zagrożenia dla lasów użytkowych, nawet przy 
zrównoważonym wykorzystaniu biomasy, która może 
zostać sklasyfikowana jako „pierwotna biomasa drzewna”.
Poprzez zrównoważoną gospodarkę leśną na południu USA, gdzie Drax pozyskuje 
około jednej trzeciej biomasy, odnotowano roczny przyrost lasów o 112% w latach 
1953–2015, podczas gdy powierzchnia pokrywy leśnej wzrosła o 108%.
